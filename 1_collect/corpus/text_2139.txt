URL: https://www.orthodoxy.ge/tserili/biblia/1neshtta/1neshtta-25.htm
Собрано: 2025-10-23 18:14:10
==================================================
. დავითმა და მისმა მხედართმთავრებმა სამსახურისთვის დაანაწილეს ასაფის, ჰემანის და იედუთუნის ძენი, რომელნიც ბობღნებზე, ქნარებსა და წინწილებზე უკრავდნენ. იმათი რიცხვი, ვინც თავიანთ სამსახურის საქმეს ეწეოდნენ, იყო:
. ასაფის ძეთაგან: ზაქური, იოსები, ნეთანია, აშარელა - ასაფის ძენი, რომელნიც ასაფის ლოტბარობითა და მეფის ხელმძღვანელობით უკრავდნენ.
. იედუთუნისგან, იედუთუნის ძენი: გედალიაჰუ, ცერი, ესაია, ხაშაბიაჰუ, მათითიაჰუ - ექვსნი. თავიანთი მამის იედუთუნის ხელქვეით იყვნენ, რომელიც ბობღანზე უკრავდა უფლის საქებ-სადიდებელს.
. ჰემანისგან, ჰემანის ძენი: ბუკიაჰუ, მათანიაჰუ, ყუზიელი, შებუელი, იერიმოთი, ხანანია, ხანანი, ელიათა, გიდალთი, რომამთი-ყეზერი, იაშბეკაშა, მალოთი, ჰოთირი, მახაზიოთი.
. ყველა ესენი იმ ჰემანის ძენი არიან, რომელიც მეფის მისანი იყო, უფლის სიტყვების გამოსაცხადებლად და მისი დიდების რქის ასამაღლებლად. ღმერთმა ჰემანს თორმეტი ვაჟი და სამი ასული მისცა.
. ყველა ესენი მათი მამის ლოტბარობით გალობდნენ უფლის სახლში წინწილებით, ქნარებით, ბობღნებით, ღვთის სახლის სამსახურის გასაწევად, მეფის, ასაფის, იედუთუნისა და ჰემანის ხელმძღვანელობით.
. უფლისათვის გალობაში განსწავლულთა და ყველა მცოდნეთა რიცხვი, თავიანთ ძმებთან ერთად, იყო ორასოთხმოცდარვა.
. სამსახურის რიგზე წილი თანასწორად ყარეს, დიდმა და პატარამ, სწავლულმა და მოსწავლემ.
. პირველი წილი ერგო ასაფს იოსებისთვის, მეორე - გედალიაჰუს; იგი, მისი ძმები და შვილები - თორმეტნი.
. მესამე - ზაქურს, მისი ძენი და ძმანი - თორმეტნი.
. მეოთხე - იცრის, მისი ძენი და ძმანი - თორმეტნი.
. მეხუთე - ნეთანიაჰუს, მისი ძენი და ძმანი - თორმეტნი.
. მეექვსე ბუკიაჰუს, მისი ძენი და ძმანი - თორმეტნი.
. მეშვიდე - იეშარელას, მისი ძენი და ძმანი - თორმეტნი.
. მეცხრე - მათანიაჰუს, მისი ძენი და ძმანი - თორმეტნი.
. მეათე - შიმყას, მისი ძენი და ძმანი - თორმეტნი.
. მეთერთმეტე - ყაზარელს, მისი ძენი და ძმანი - თორმეტნი.
. მეთორმეტე - ხაშაბიას, მისი ძენი და ძმანი - თორმეტნი.
. მეცამეტე - შუბაელს, მისი ძენი და ძმანი - თორმეტნი.
. მეთოთხმეტე - მათითიაჰუს, მისი ძენი და ძმანი - თორმეტნი.
. მეთხუთმეტე - იერემოთს, მისი ძენი და ძმანი - თორმეტნი.
. მეთექვსმეტე - ხანანიაჰუს, მისი ძენი და ძმანი - თორმეტნი.
. მეჩვიდმეტე - იოშბეკაშას, მისი ძენი და ძმანი- თორმეტნი.
. მეთვრამეტე - ხანანის, მისი ძენი და ძმანი - თორმეტნი.
. მეცხრამეტე - მალოთის, მისი ძენი და ძმანი - თორმეტნი.
. მეოცე - ელიათას, მისი ძენი და ძმანი - თორმეტნი.
. ოცდამეერთე - ჰოთირს, მისი ძენი და ძმანი -თორმეტნი.
. ოცდამეორე - გიდალთის, მისი ძენი და ძმანი - თორმეტნი.
. ოცდამესამე - მახაზიოთს, მისი ძენი და ძმანი - თორმეტნი.
. ოცდამეოთხე - რომამთი-ყეზერს, მისი ძენი და ძმანი - თორმეტნი.
==================================================
