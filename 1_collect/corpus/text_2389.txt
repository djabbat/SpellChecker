URL: https://www.orthodoxy.ge/tserili/biblia/fsalmunni/fsalmunni-97.htm
Собрано: 2025-10-23 18:19:06
==================================================
. ფსალმუნი. უგალობეთ უფალს ახალი გალობა, რადგან სასწაულები მოიმოქმედა; იხსნა იგი მისმა მარჯვენამ და მისმა წმიდა მკლავმა.
. განაცხადა უფალმა ხსნა მისმიერი, ხალხთა თვალწინ გადაშალა მისი სიმართლე.
. გაუხსენა წყალობა და ჭეშმარიტება თვისი ისრაელის ხალხს; ნახა დედამიწის ყველა კუთხემ შველა ჩვენი ღმერთისა.
. შეჰღაღადეთ უფალს, მთელო ქვეყნიერებავ! შემოსძახეთ და აქეთ და უგალობეთ.
. უგალობეთ უფალს ქნარით, ქნარით და საგალობლის ხმით.
. რქით და ბუკის ხმით შეჰღაღადეთ უფალს მეფის წინაშე.
. ახმაურდეს ზღვა და მისი სავსება, მსოფლიო და მისი მკვიდრნი.
. მდინარეებმა ტაში დაუკრან, მთებმა ერთად იმხიარულონ.
. უფლის წინაშე, რადგანაც მოვა ქვეყნიერების განსასჯელად; განიკითხავს მსოფლიოს სიმართლით და ხალხებს სისწორით.
==================================================
