URL: https://www.orthodoxy.ge/tserili/biblia/ritskhvni/ritskhvni-33.htm
Собрано: 2025-10-23 18:08:10
==================================================
. აი, ისრაელიანთა მგზავრობანი, როცა გამოვიდნენ ისინი ეგვიპტიდან ლაშქარ-ლაშქარ მოსესა და აარონის წინამძღოლობით.
. აღწერა მოსემ უფლის ბრძანებით მათი გამოსვლა და მგზავრობანი. აი, მათი მგზავრობანი გამოსვლისას.
. რამზესიდან გაემგზავრნენ პირველი თვის მეთხუთმეტე დღეს; პასექის მეორე დღეს გავიდნენ ისრაელიანები გაბედულად მთელი ეგვიპტის თვალწინ.
. მარხავდნენ ეგვიპტელები პირმშოებს, რომლებიც დაუხოცა მათ უფალმა, და მათ ღმერთებსაც მიაგო სასჯელი უფალმა.
. გაემგზავრნენ ისრაელიანები რამზესიდან და სუქოთში დაბანაკდნენ.
. გაემგზავრნენ სუქოთიდან და დაბანაკდნენ ეთამში რომელიც უდაბნოს კიდეზე მდებარეობს.
. გაემგზავრნენ ეთამიდან და გაემართნენ ფი-ჰახიროთისკენ, რომელიც ბაალ-ცაფონის ზემოთ მდებარეობს, და მიგდოლის წინ დაბანაკდნენ.
. გაემგზავრნენ ფნე-ჰახიროთიდან, შუა გადაჭრეს ზღვა უდაბნოს მიმართულებით, გაიარეს სამი დღის სავალი გზა ეთამის უდაბნოში და მარაში დაბანაკდნენ.
. გაემგზავრნენ მარადან და ელიმში მივიდნენ; თორმეტი წყარო და სამოცდაათი ფინიკის ხე იყო ელიმში. იქ დაბანაკდნენ.
. გაემგზავრნენ ელიმიდან და მეწამულ ზღვასთან დაბანაკდნენ.
. გაემგზავრნენ მეწამული ზღვიდან და სინის უდაბნოში დაბანაკდნენ.
. გაემგზავრნენ სინის უდაბნოდან და დოფკაში დაბანაკდნენ.
. გაემგზავრნენ დოფკიდან და ალუშში დაბანაკდნენ.
. გაემგზავრნენ ალუშიდან და რეფიდიმში დაბანაკდნენ. იქ არ იყო სასმელი წყალი ხალხისთვის.
. გაემგზავრნენ რეფიდიმიდან და სინაის უდაბნოში დაბანაკდნენ.
. გაემგზავრნენ სინაის უდაბნოდან და კიბროთ-ჰათაავაში დაბანაკდნენ.
. გაემგზავრნენ კიბროთ-ჰათაავადან და ხაცეროთში დაბანაკდნენ.
. გაემგზავრნენ ხაცეროთიდან და რითმაში დაბანაკდნენ.
. გაემგზავრნენ რითმადან და რიმონ-ფარეცში დაბანაკდნენ.
. გაემგზავრნენ რიმონ-ფარეციდან და ლიბნაში დაბანაკდნენ.
. გაემგზავრნენ ლიბნადან და რისაში დაბანაკდნენ.
. გაემგზავრნენ რისადან და კეჰელათაში დაბანაკდნენ.
. გაემგზავრნენ კეჰელათიდან შაფერის მთაზე დაბანაკდნენ.
. გაემგზავრნენ შაფერის მთიდან და ხარადაში დაბანაკდნენ.
. გაემგზავრნენ ხარადიდან და მაკჰელოთში დაბანაკდნენ.
. გაემგზავრნენ მაკჰელოთიდან და თახათში დაბანაკდნენ.
. გაემგზავრნენ თახათიდან და თარახში დაბანაკდნენ.
. გაემგზავრნენ თარახიდან და მითკაში დაბანაკდნენ.
. გაემგზავრნენ მითკადან და ხაშმონაში დაბანაკდნენ.
. გაემგზავრნენ ხაშმონიდან და მოსეროთში დაბანაკდნენ.
. გაემგზავრნენ მოსეროთიდან და ბნე-იაყაკანში დაბანაკდნენ.
. გაემგზავრნენ ბნე-იაყაკანიდან და ხორ-გილგადში დაბანაკდნენ.
. გაემგზავრნენ ხორ-გილგადიდან და იატბათაში დაბანაკდნენ.
. გაემგზავრნენ იატბათიდან და აბრონაში დაბანაკდნენ.
. გაემგზავრნენ აბრონიდან და ეციონ-გაბერში დაბანაკდნენ.
. გაემგზავრნენ ეციონ-გაბერიდან და ცინის უდაბნოში დაბანაკდნენ. ეს კადეშია.
. გაემგზავრნენ კადეშიდან და ჰორის მთაზე დაბანაკდნენ, ედომის ქვეყნის საზღვარზე.
. ავიდა აარონ მღვდელი ჰორის მთაზე, უფლის ბრძანებისამებრ, და მოკვდა იქ ისრაელიანთა ეგვიპტიდან გამოსვლის მეორმოცე წელს, მეხუთე თვის პირველში.
. ას ოცდასამი წლისა იყო აარონი, როცა მოკვდა იგი ჰორის მთაზე.
. გაიგო ქანაანელმა ყარად მეფემ, რომელიც ქანაანის ქვეყნის სამხრეთში ცხოვრობდა, ისრაელიანთა მოსვლა.
. გაემგზავრნენ ჰორის მთიდან და ცალმონაში დაბანაკდნენ.
. გაემგზავრნენ ცალმონიდან და ფუნონში დაბანაკდნენ.
. გაემგზავრნენ ფუნონიდან და ობოთში დაბანაკდნენ.
. გაემგზავრნენ ობოთიდან და იიმ-ყაბარიმში დაბანაკდნენ, მოაბის საზღვარზე.
. გაემგზავრნენ იიმიდან და დიბონ-გადში დაბანაკდნენ.
. გაემგზავრნენ დიბონ-გადიდან და ყალმონ-დიბლათაიმში დაბანაკდნენ.
. გაემგზავრნენ ყალმონ-დიბლათაიმიდან და ყაბარიმის მთებზე დაბანაკდნენ, ნებოს წინ.
. გაემგზავრნენ ყაბარიმის მთებიდან და მოაბის ველზე დაბანაკდნენ, იორდანეს პირას, იერიხონის მახლობლად.
. დაბანაკდნენ იორდანეს პირას ბეთ-იეშიმოთიდან აბელ-შიტიმამდე, მოაბის ველზე.
. ასე ელაპარაკა უფალი მოსეს მოაბის ველზე, იორდანეს ნაპირას, იერიხონის მახლობლად:
. ელაპარაკე ისრაელიანებს და უთხარი მათ: როცა გადახვალთ იორდანეს გაღმა, ქანაანის ქვეყანაში,
. აჰყარეთ თქვენს წინაშე ქვეყნის მკვიდრნი, გაანადგურეთ ყველა მათი გამოსახულება და ყველა მათი ჩამოსხმული კერპი და მოუშალეთ ყველა გორაკი.
. დაიმკვიდრეთ ქვეყანა და დასახლდით იქ, რადგან თქვენთვის მომიცია ეს ქვეყანა დასამკვიდრებლად.
. დაუნაწილეთ წილისყრით ქვეყანა თქვენს გვარეულობებს: მრავალრიცხოვანს მეტი წილი მიეცით, მცირერიცხოვანს ნაკლები წილი მიეცით. ვისაც სად შეხვდება წილი, იქ დაიმკვიდროს. მამა-პაპის შტოთა მიხედვით დაინაწილეთ.
. თუ არ აჰყრით ქვეყნის მკვიდრთ, იქ დარჩენილნი ეკლად ექცევიან თქვენს თვალებს და ნემსებად - თქვენს ფერდებს, შეგავიწროებენ იმ ქვეყანაში, სადაც იცხოვრებთ.
. და რაც განმიზრახავს თქვენთვის გასაკეთებლად, გაგიკეთებთ.
==================================================
