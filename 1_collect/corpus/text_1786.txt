URL: https://www.orthodoxy.ge/tserili/biblia/dabadeba/dabadeba-5.htm
Собрано: 2025-10-23 18:05:20
==================================================
. ეს არის ადამის წარმოშობის წიგნი: როცა გააჩინა ღმერთმა ადამი, ღვთის მსგავსად შექმნა იგი;
. მამაკაცად და დედაკაცად გააჩინა ისინი, აკურთხა და უწოდა მათ სახელად ადამი, მათი შექმნის დღეს.
. ადამმა ას ოცდაათი წელი იცოცხლა და შეეძინა თავისი მსგავსი და თავისი ხატი, და უწოდა სახელად შეთი.
. შეთის დაბადების შემდეგ შეემატა ადამს რვაასი წელი და შვა ძენი და ასულნი.
. სრული ხანი ადამისა, რაც იცოცხლა, იყო ცხრაას ოცდაათი წელი და მოკვდა.
. იცოცხლა შეთმა ას ხუთი წელი და შვა ენოში.
. იცოცხლა შეთმა ენოშის დაბადების შემდეგ რვაას შვიდი წელი და შვა ძენი და ასულნი.
. სრული ხანი შეთისა იყო ცხრაას თორმეტი წელი, და მოკვდა.
. იცოცხლა ენოშმა ოთხმოცდაათი წელი და შვა კაინანი.
. იცოცხლა ენოშმა კაინანის დაბადების შემდეგ რვაას თხუთმეტი წელი და შვა ძენი და ასულნი.
. სრული ხანი ენოშისა იყო ცხრაას ხუთი წელი, და მოკვდა.
. იცოცხლა კაინანმა სამოცდაათი წელი და შვა მაჰალალეელი.
. იცოცხლა კაინანმა მაჰალალეელის დაბადების შემდეგ რვაას ორმოცი წელი და შვა ძენი და ასულნი.
. სრული ხანი კაინანისა იყო ცხრაას ათი წელი, და მოკვდა.
. იცოცხლა მაჰალალეელმა სამოცდახუთი წელი და შვა იარედი.
. იცოცხლა მაჰალალეელმა იარედის დაბადების შემდეგ რვაას ოცდაათი წელი და შვა ძენი და ასულნი.
. სრული ხანი მაჰალალეელისა იყო რვაას ოთხმოდათხუთმეტი წელი, და მოკვდა.
. იცოცხლა იარედმა ას სამოცდაორი წელი და შვა ენოქი.
. იცოცხლა იარედმა ენოქის დაბადების შემდეგ რვაასი წელი და შვა ძენი და ასულნი.
. სრული ხანი იარედისა იყო ცხრაას სამოცდაორი წელი, და მოკვდა.
. იცოცხლა ენოქმა სამოცდახუთი წელი და შვა მეთუშალახი.
. დადიოდა ღმერთთან ენოქი მეთუშალახის დაბადების შემდეგ სამასი წელი და შვა ძენი და ასულნი.
. სრული ხანი ენოქისა იყო სამას სამოცდახუთი წელი.
. დადიოდა ღმერთთან ენოქი და აღარ იყო, რადგან წაიყვანა იგი ღმერთმა.
. იცოცხლა მეთუშალახმა ას ოთხმოცდახუთი წელი და შვა ლამექი.
. იცოცხლა მეთუშალახმა ლამექის დაბადების შემდეგ შვიდას სამოცდათორმეტი წელი და შვა ძენი და ასულნი.
. სრული ხანი მეთუშალახისა იყო ცხრაას სამოცდაცხრა წელი, და მოკვდა.
. იცოცხლა ლამექმა ას ოთხმოცდაორი წელი და შვა ძე.
. უწოდა მას სახელად ნოე. ასე თქვა: ეს გვანუგეშებს ჩვენს შრომასა და ჯაფაში ამ მიწაზე, რომელიც დასწყევლა უფალმა.
. იცოცხლა ლამექმა ნოეს დაბადების შემდეგ ხუთას ოთხმოცდათხუთმეტი წელი და შვა ძენი და ასულნი.
. სრული ხანი ლამექისა იყო შვიდას სამოცდაჩვიდმეტი წელი, და მოკვდა.
. ოთხმოცდაათი წლისა იყო ნოე, როცა შვა სემი, ქამი და იაფეთი.
==================================================
