URL: https://www.orthodoxy.ge/tserili/biblia/fsalmunni/fsalmunni-62.htm
Собрано: 2025-10-23 18:18:28
==================================================
. ფსალმუნი დავითისა. იუდას უდაბნოში ყოფნის დროს.
. ღმერთო! შენ ხარ ჩემი ღმერთი, ცისკრის ჟამიდან გეძებ, სწყურიხარ ჩემს სულს. შენზე ნაღვლობს ჩემი სული უკაცრიელ და გამოფიტულ, უწყლო მიწაზე.
. ასე გიხილე წმიდაში, რათა მენახა სიძლიერე და პატიოსნება შენი.
. რადგან სიცოცხლეზე მეტია შენი წყალობა, ჩემი ბაგენი გაქებენ შენ.
. ამიტომ გადიდებ ჩემი სიცოცხლის მანძილზე, შენი სახელით აღვაპყრობ ხელებს.
. ვითარცა ცხიმით და სიმსუქნით დამსუყდეს სული ჩემი.
. როცა გიხსენებ ჩემს სარეცელზე, მთელ ღამეებს ვიფიქრებ შენზე.
. რადგან იყავი დამხმარე ჩემი, შენს ჩრდილქვეშ მოვილხენ.
. შენ მოგტმასნია სული ჩემი; ჩემი საყრდენია მარჯვენა შენი.
. ხოლო ისინი, ვინც ჩემი სულის დაღუპვას ეძებენ, ქვესკნელში შთავლენ.
. მახვილის წერა გახდებიან, მელების კერძი შეიქმნებიან.
. მეფე კი გაიხარებს, ღმერთის მიერ იქება ყველა, ვინც მას ფიცავს, რადგან დაიგმანება ტყუილის მოლაპარაკეთა პირი.
==================================================
