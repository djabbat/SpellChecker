URL: https://www.orthodoxy.ge/tserili/sakhareba/markozi/13-16.htm
Собрано: 2025-10-23 17:55:50
==================================================
იესო ქრისტეს წინასწარმეტყველება იერუსალიმის ტაძრის დანგრევისა და მეორედ მოსვლის შესახებ (მთ. ,-; ლკ. ,-)
. და როდესაც გამოდიოდა იგი ტაძრიდან, უთხრა მას ერთმა თავისმა მოწაფეთაგანმა: მოძღვარო, ნახე, როგორი ქვებია და როგორი ნაგებობები.
. და მიუგო იესომ და უთხრა მას: ხედავ ამ დიდ ნაგებობებს? არ დარჩება აქ ქვა ქვაზე, რომელიც არ დაირღვევა.
. და როცა დაჯდა იგი ზეთისხილის მთაზე, ტაძრის პირდაპირ, ეკითხებოდნენ მას განმარტოებით პეტრე და იაკობი, იოანე და ანდრია:
. გვითხარი ჩვენ, როდის იქნება ეს და რა იქნება ნიშანი, როდესაც ეს ყოველივე უნდა აღსრულდეს?
. ხოლო იესომ მიუგო და დაიწყო საუბარი მათთან: გაფრთხილდით, ვინმემ არ გაცდუნოთ თქვენ;
. რადგან მრავალი მოვა ჩემი სახელით და იტყვის: მე ვარ. - და მრავალს აცდუნებენ.
. ხოლო როდესაც გაიგებთ ომებზე და ომების ამბებს, ნუ შეძრწუნდებით, რადგან ეს უნდა იყოს, მაგრამ ჯერ არ არის აღსასრული.
. რადგან აღდგება ერი ერის წინააღმდეგ და სამეფო სამეფოს წინააღმდეგ და იქნება მიწისძვრები ადგილ-ადგილ და იქნება შიმშილი და არეულობა; ეს არის ტკივილების დასაწყისი.
. ხოლო გაუფრთხილდით თქვენ თქვენს თავებს, რადგან გადაგცემენ თქვენ საკრებულოს და თავის შესაკრებლებში დაგტანჯავენ თქვენ და მთავართა და მეფეთა წინაშე წარდგებით ჩემ გამო მათთვის დასამოწმებლად,
. და ყველა წარმართისათვის ჯერ უნდა იქადაგოს სახარება.
. ხოლო როდესაც მიგიყვანენ თქვენ და გადაგცემენ, წინასწარ ნუ ზრუნავთ და ნუ უღვწით, რა თქვათ, არამედ, რაც მოგეცემათ თქვენ იმ დროს, ის თქვით; რადგან არა თქვენ იქნებით მეტყველნი, არამედ სულიწმიდა.
. და გადასცემს ძმა ძმას სასიკვდილოდ და მამა - შვილს და აღდგებიან შვილები მშობლებზე და დახოცავენ მათ.
. და იქნებით მოძულებულნი ყველასგან ჩემი სახელის გამო. და ვინც მოითმენს ბოლომდე, ის ცხონდება.
. ხოლო როდესაც იხილავთ მოოხრების სისაძაგლეს, თქმულს დანიელ წინასწარმეტყველის მიერ - მდგომარეს, სადაც არ არის მართებული - ვინც წაიკითხავს, მიხვდეს. მაშინ ჰურიასტანში მყოფნი, გაიქცნენ მთაში (დან.,).
. ხოლო ერდოზე მყოფი ნუ ჩამოვა სახლში, ნურც შევა რამის ასაღებად თავისი სახლიდან;
. და ველზე მყოფი ნუ მობრუნდება უკან თავისი სამოსის ასაღებად.
. ხოლო ვაი ორსულებს და ვინც აწოვებს იმ დღეებში.
. არამედ ილოცეთ, რომ არ მოხდეს თქვენი გაქვევა ზამთარში;
. რადგან იქნება ის დღეები გაჭირვებისა, რომლის მსგავსი არ ყოფილა დასაბამიდან შექმნისა - როცა შექმნა ღმერთმა - აქამდე, და არც იქნება.
. და უფალს რომ არ შეემოკლებინა ის დღეები, ვერ გადარჩებოდა ვერც ერთი ხორციელი; არამედ რჩეულთათვის, რომლებიც გამოირჩია, შეამოკლა დღეები.
. და მაშინ თუ ვინმე გეტყვით თქვენ: აჰა, აქ არის ქრისტე, ან აჰა, - იქ, - ნუ ირწმუნებთ;
. რადგან აღდგებიან ცრუქრისტეები და ცრუწინასწარმეტყველები და მოახდენენ სასწაულებს და ნიშებს, რომ აცდუნონ, თუ შეძლებენ, რჩეულებიც.
. ხოლო თქვენ გაფრთხილდით; აჰა, წინასწარ გითხარით თქვენ ყველაფერი.
. არამედ იმ დღეებში, იმ გაჭირვების შემდეგ, მზე დაბნელდება და მთვარე არ გამოსცემს თავის ნათელს.
. და ვარსკვლავები ჩამოცვივა ზეციდან და ძალები, რომლებიც იქნება ცაში, შეიძვრება (ეს.,; ეზეკ.,).
. და მაშინ იხილავენ ძეს კაცისას, მომავალს ღრუბლებზე მრავალი ძალითა და დიდებით (დან.,).
. და მაშინ გაგზავნის თავის ანგელოზებს და შეკრებს თავის რჩეულებს ოთხ ქართაგან, ქვეყნის კიდიდან ცის კიდემდე.
. ხოლო ლეღვის ხის მაგალითით ისწავლეთ: როცა უკვე მისი რტო დარბილდება და გამოვა ფოთოლი, იცოდეთ, რომ ახლოს არის ზაფხული;
. ასევე თქვენც, როცა იხილავთ, რომ ეს ყველაფერი მოხდა, იცოდეთ, რომ ახლოს არის, კარებთან.
. ამინ გეუბნებით თქვენ: არ გადავა ეს მოდგმა, ვიდრე ეს ყოველივე არ იქნება.
. ცა და ქვეყანა გადავა, ხოლო ჩემი სიტყვები არ გადავა.
. ხოლო იმ დღის ან ჟამის შესახებ არავინ იცის: არც ანგელოზებმა ცაში, არც ძემ, არამედ მამამ.
. გაფრთხილდით, იფხიზლეთ და ილოცეთ, რადგან არ იცით, როდის იქნება ჟამი.
. როგორც კაცი, გზად მიმავალი, ტოვებს თავის სახლს და აძლევს თავის მონებს ძალაუფლებას და თითოეულს მის საქმეს და მეკარეს უბრძანებს, რომ იფხიზლოს.
. ასე რომ, იფხიზლეთ, რადგან არ იცით, როდის მოვა სახლის პატრონი - საღამოს თუ შუაღამისას, მამლის ყივილისას თუ განთიადისას.
. ვაითუ მოვიდეს უეცრად და გიპოვოთ თქვენ მძინარენი.
. ხოლო რასაც თქვენ გეუბნებით, ყველას გეუბნებით: იფხიზლეთ!
- .:. - იგავი ათ ქალწულზე; იგავი მოცემულ ტალანტებზე; საყოველთაო აღდგომისა და სამსჯავროს შესახებ (მთ. ,-) - : -
. ხოლო იყო პასექი და უფუარობა ორი დღის შემდეგ. და ეძიებდნენ მღვდელმთავრები და მწიგნობრები იესოს, როგორ შეეპყოთ იგი მზაკვრობით და მოეკლათ;
. და ამბობდნენ: არა დღესასწაულზე, რათა არ იყოს შფოთი ერში.
იესოსთვის ნელსაცხებლის ცხება ბეთანიაში (მთ. ,-; ინ. ,-)
. და როდესაც იყო იგი ბეთანიაში, სიმონ კეთროვნის სახლში, და ინახით იჯდა იგი, მივიდა დედაკაცი, რომელსაც ჰქონდა ალაბასტრი სუფთა ნარდის ნელსაცხებლით, ძვირფასი; და გატეხა ალაბასტრი და დაასხა მას თავზე.
. ხოლო იყვნენ ზოგიერთები, რომლებიც მრისხანებდნენ თავისთვის და ამბობდნენ: რისთვის დაიხარჯა ეს ნელსაცხებელი?
. რადგან შეიძლებოდა ამ ნელსაცხებლის გაყიდვა სამას დინარზე მეტად და მიცემა გლახაკებისთვის, - და კიცხავდნენ მას.
. ხოლო იესომ უთხრა: აცადეთ მაგას; რატომ აწუხებთ მას? კეთილი საქმე გააკეთა ჩემთვის;
. რადგან გლახაკები ყოველთვის თქვენთან არიან და, როცა მოინდომებთ, შეგიძლიათ სიკეთე გაუკეთოთ მათ; ხოლო მე არა ვარ ყოველთვის თქვენთან.
. რაც ჰქონდა მას, გააკეთა - წინასწარ სცხო ნელსაცხებელი ჩემს სხეულს დასამარხავად.
. ამინ გეუბნებით თქვენ: სადაც იქადაგება ეს სახარება, მთელ ქვეყანაზე, რაც გააკეთა მან, ითქმება მის მოსახსენებლად.
იუდას გარიგება მღვდელმთავრებთან (მთ. ,-; ლკ. ,-)
. და იუდა ისკარიოტელი, ერთი თორმეტთაგანი, წავიდა მღვდელმთავრებთან, რომ გადაეცა იგი მათთვის.
. ხოლო მათ, როდესაც გაიგონეს, გაიხარეს და აღუთქვეს მას ვერცხლის მიცემა. და ეძებდა, როგორ გადაეცა იგი ხელსაყრელ დროს.
საიდუმლო სერობა (მთ. ,-; ლკ. ,-)
. და უფუარობის პირველ დღეს, როდესაც პასექს კლავდნენ, უთხრეს მას მისმა მოწაფეებმა: სად გინდა, წავიდეთ და მოგიმზადოთ, რომ ჭამო პასექი?
. და გაგზავნა ორნი თავის მოწაფეთაგან და უთხრა მათ: წადით ქალაქში და შეგხვდებათ თქვენ კაცი, რომელსაც დოქით წყალი მიაქვს; და გაჰყევით მას.
. და სადაც შევა, უთხარით სახლის პატრონს: მოძღვარი ამბობს: სად არის ჩემი სავანე, სადაც პასექს ჩემს მოწაფეებთან ერთად შევჭამ?
. და ის თქვენ გიჩვენებთ დიდ ზედა ოთახს, მოფარდაგებულს და გამზადებულს; და იქ მოამზადეთ ჩვენთვის.
. და გამოვიდნენ მისი მოწაფეები და მივიდნენ ქალაქში და იპოვეს, როგორც უთხრა მათ, და მოუმზადეს პასექი.
. და როდესაც მოსაღამოვდა, მივიდა თორმეტთან ერთად.
. და როცა ინახით ისხდნენ ისინი და ჭამდნენ, უთხრა იესომ: ამინ გეუბნებით თქვენ, რომ ერთი თქვენგანი გამცემს მე, ვინც ჭამს ჩემთან ერთად.
. ხოლო მათ დაიწყეს წუხილი და ეუბნებოდა მას თითოეული: ნუთუ მე ვარ? და სხვა: ნუთუ მე ვარ?
. ხოლო მან მიუგო და უთხრა მათ: ერთი თორმეტთაგანი, რომელიც ჩაყოფს ხელს ჩემთან ერთად ჯამში, ის გამცემს მე.
. ძე კაცისა კი მიდის, როგორც წერია მის შესახებ, ხოლო ვაი იმ კაცს, ვის მიერაც ძე კაცისა გაიცემა; უმჯობესი იქნებოდა მისთვის, რომ არ შობილიყო ის კაცი.
პურისა და ღვინის კურთხევა სისხლად და ხორცად - ზიარების საიდუმლოს დადგენა (მთ. ,-; ლკ. ,-)
. და როდესაც ჭამდნენ ისინი, აიღო იესომ პური და აკურთხა, გატეხა და მისცა მათ და უთხრა: მიიღეთ და ჭამეთ, ეს არის ხორცი ჩემი.
. და აიღო სასმისი და მადლობდა, მისცა მათ და დალია მისგან ყველამ,
. და უთხრა მათ: ეს არის სისხლი ჩემი ახალი აღთქმისა, მრავალთათვის დათხეული.
. ამინ გეუბნებით თქვენ, რომ აღარ შევსვამ ვენახის ნაყოფისაგან იმ დღემდე, როცა შევსვამ მას, ახალს, ღვთის სასუფეველში.
- .:. - საუბარი საიდუმლო სერობაზე (ლკ. ,-; -; ინ. ,-,) - : -
. და იგალობეს და გავიდნენ ზეთისხილი მთაზე.
- .:. - წინასწარი უწყება პეტრეს მიერ იესოს უარყოფის შესახებ (მთ. ,-; ლკ. ,-) - : -
. და უთხრა მათ იესომ: ყველანი დაბრკოლდებით ჩემ მომართ ამ ღამეს, რადგან წერია: დავცემ მწყემსს და განიბნევიან სამწყსოს ცხვრები (ზაქ.,).
. მაგრამ ჩემი აღდგომის შემდეგ წაგიძღვებით თქვენ გალილეისკენ.
. ხოლო პეტრემ უთხრა მას: თუნდაც ყველა დაბრკოლდეს, მაგრამ მე არა.
. და უთხრა მას იესომ: ამინ გეუბნები შენ, რომ შენ დღეს, ამ ღამეს, მამლის მეორედ ყივილამდე, სამგზის უარმყოფ მე.
. ხოლო პეტრე უფრო მეტს ეუბნებოდა: თუნდაც მომიწიოს მე სიკვდილი შენთან ერთად, არ უარგყოფ შენ. და ამგვარად ამბობდა ყველა.
იესოს ლოცვა გეთსიმანიაში (მთ. ,-; ლკ. ,-)
. და მივიდნენ ადგილზე, რომლის სახელია გეთსიმანია, და უთხრა თავის მოწაფეებს: დასხედით აქ, ვიდრე ვილოცებ.
. და თან წაიყვანა პეტრე, იაკობი და იოანე და დაიწყო ძრწოლა და ურვა.
. და უთხრა მათ: მწუხარეა ჩემი სული სიკვდილამდე; გაჩერდით აქ და იფხიზლეთ.
. და წავიდა ცოტა წინ და დავარდა მიწაზე და ლოცულობდა, რომ თუ შეიძლებოდა, არიდებოდა მას ეს ჟამი;
. და ამბობდა: აბბა მამაო, ყოველივე შესაძლებელია შენთვის; ამარიდე ეს სასმისი მე. მაგრამ არა რაც მე მსურს, არამედ რაც - შენ.
. და მივიდა და ნახა ისინი მძინარე და უთხრა პეტრეს: სიმონ, გძინავს? ვერ შეძელი, ერთხანს გეფხიზლა?
. იფხიზლეთ და ილოცეთ, რომ არ შეხვიდეთ განსაცდელში; სული მხნეა, ხოლო ხორცი - უძლური.
. და კვლავ წავიდა და ლოცულობდა და იგივე სიტყვა თქვა.
. და მობრუნდა და ნახა ისინი კვლავ მძინარე, რადგან მათ თვალები დამძიმებული ჰქონდათ, და არ იცოდნენ, რა ეპასუხათ მისთვის.
. და მივიდა მესამედ და უთხრა მათ: დაიძინეთ ცოტა კიდევ და დაისვენეთ; მოახლოვდა დასასრული და მოვიდა ჟამი. აჰა, გადაეცემა ძე კაცისა ცოდვილთა ხელში.
. ადექით, წავიდეთ; აჰა, გამცემი ჩემი მოახლოვდა.
იესოს გაცემა და შეპყრობა (მთ. ,-; ლკ. ,-; ინ. ,-)
. და მაშინვე, ვიდრე იგი ამას ამბობდა, მივიდა იუდა ისკარიოტელი, ერთი თორმეტთაგანი, და მასთან ერთად მრავალი ხალხი მახვილებითა და კეტებით მღვდელმთავრებისაგან, მწიგნობრებისა და ერის უხუცესებისაგან.
. და მისცა მათ ნიშანი მისმა გამცემმა და უთხრა: ვისაც ვეამბორები, ის არის; შეიპყარით იგი და წაიყვანეთ დაცვით.
. და მაშინვე მივიდა და მიუახლოვდა მას და უთხრა: რაბი, რაბი. - და ეამბორა მას;
. ხოლო მათ დაადეს მას ხელი და შეიპყრეს იგი.
. ხოლო ერთმა, წინ მდგომმა, იშიშივლა მახვილი და დაარტყა მღვდელმთავრის მონას და მოჰკვეთა მას ყური.
. და მიუგო იესომ და უთხრა მათ: როგორც ავაზაკზე, მახვილებითა და კეტებით გამოხვედით ჩემს შესაპყრობად?
. ყოველდღე თქვენთან ვიყავი ტაძარში, გასწავლიდით და არ შემიპყარით მე; არამედ აღსრულდეს წერილი.
. და ვიღაც ერთი ჭაბუკი, რომელსაც შეემოსა ტილო შიშველ სხეულზე, მისდევდა მას; და შეიპყრეს იგი სხვა ჭაბუკებმა;
. ხოლო მან შეატოვა ტილო და შიშველი გაიქცა.
იესო სინედრიონის სამსჯავროზე (მთ. ,-; ლკ. ,-; -; ინ. ,-; -)
. და მიიყვანეს იესო მღვდელმთავართან და შეიკრიბა მასთან ყველა მღვდელმთავარი და უხუცესი და მწიგნობარი.
. და პეტრე მოშორებით მიჰყვებოდა მას მღვდელმთავრის შიდა ეზომდე და დაჯდა მსახურებთან და თბებოდა ცეცხლთან.
. ხოლო მღვდელმთავრები და მთელი საკრებულო ეძებდნენ იესოს წინააღმდეგ მოწმობას, რათა მოეკლათ იგი, და ვერ პოულობდნენ;
. რადგან მრავალი ცრუდ მოწმობდა მის წინააღმდეგ და ერთნაირი მოწმობები არ იყო.
. და ზოგიერთები დგებოდნენ და ცრუდ მოწმობდნენ მის წინააღმდეგ და ამბობდნენ:
. ჩვენ გავიგონეთ მაგის ნათქვამი: მე დავანგრევ ამ ხელით ქმნილ ტაძარს და სამ დღეში სხვას, ხელთუქმნელს, ავაშენებ.
. და არც მათი მოწმობა იყო ერთნაირი.
. და დადგა მღვდელმთავარი შუაში, ჰკითხა იესოს და უთხრა: არაფერს მიუგებ იმაზე, რასაც ესენი შენ წინააღმდეგ მოწმობენ?
. ხოლო იგი დუმდა და არაფერი მიუგო. კვლავ ჰკითხა მღვდელმთავარმა მას და უთხრა: შენ ხარ ქრისტე, ძე კურთხეულისა?
. ხოლო იესომ უთხრა: მე ვარ; და იხილავთ ძეს კაცისას, მჯდომარეს ძალის მარჯვნივ და მომავალს ცის ღრუბლებზე (დან. ,; ფს. ,).
. ხოლო მღვდელმთავარმა შემოიხია თავისი კვართი და თქვა: რაღად გვჭირდება მოწმეები?
. გაიგონეთ ყველამ გმობა მაგისგან; თქვენ როგორ გგონიათ? და ყველამ მსჯავრი დასდო მას, რომ ღირსი იყო სიკვდილისა.
. და დაუწყეს ზოგიერთებმა ფურთხება მას და აფარებდნენ მას სახეზე და მუშტით სცემდნენ მას და ეუბნებოდნენ: გვიწინასწარმეტყველე ჩვენ, ქრისტე, ვინ არის, ვინც დაგარტყა შენ? და მსახურები ყვრიმალში სცემდნენ მას.
პეტრეს მიერ იესოს უარყოფა (მთ. ,-; ლკ. ,-; ინ. ,-; -)
. და როცა იყო პეტრე ქვემოთ, ეზოში, მივიდა მღვდელმთავრის ერთი მხევალთაგანი
. და როდესაც ნახა პეტრე, რომელიც თბებოდა, შეხედა მას და უთხრა: შენც იყავი იესო ნაზარეველთან.
. ხოლო მან უარყო და უთხრა: არ ვიცი, არც მესმის, რასაც შენ ამბობ. და გამოვიდა გარეთ, წინა ეზოში, და მამალმა იყივლა.
. და კვლავ ნახა მხევალმა იგი და დაუწყო საუბარი იქ მდგომთ; ესეც იმათგანია.
. ხოლო მან უარყო. და ცოტა ხნის შემდეგ, ვინც გარშემო იდგა, კვლავ ეუბნებოდნენ პეტრეს: ჭეშმარიტად იმათგანი ხარ, რადგან გალილეველი ხარ და შენი ლაპარაკითაც ჰგავხარ.
. ხოლო მან დაიწყო შეჩვენება და ფიცი: არ ვიცნობ ამ კაცს, რომელზეც ამბობთ. -
. და მყისვე მამალმა მეორედ იყივლა. და გაახსენდა პეტრეს სიტყვა, რომელიც უთხრა მას იესომ: მამლის მეორედ ყივილამდე სამგზის უარმყოფ მე. - და დაიწყო ტირილი.
იესო პილატეს სამსჯავროზე (მთ. , -)
. და მაშინვე, განთიადისას, ბჭობა გამართეს მღვდელმთავრებმა უხუცესებთან და მწიგნობრებთან ერთად და მთელმა საკრებულომ; და შეკრეს იესო და წაიყვანეს და გადასცეს იგი პილატეს.
. და ჰკითხა მას პილატემ: შენ ხარ მეუფე ჰურიათა? ხოლო მან მიუგო და უთხრა მას: შენ ამბობ.
. და ბევრს აბრალებდნენ მას მღვდელმთავრები.
. ხოლო პილატემ კვლავ ჰკითხა მას და უთხრა: არაფერს მიუგებ? აჰა, რამდენს გაბრალებენ შენ.
. ხოლო იესომ აღარაფერი მიუგო, ისე რომ, უკვირდა პილატეს.
- .:. - იუდას აღსასრული (მთ. ,-; საქ. ,-) იესოს გაგზავნა ჰეროდე მეფესთან (ლკ. ,-) - : -
. და ყოველ დღესასწაულზე ათავისუფლებდა მათთვის ერთ პატიმარს, რომელსაც სთხოვდნენ.
. ხოლო იყო ვინმე, რომელსაც ერქვა ბარაბა, მეამბოხეებთან ერთად შეპყრობილი, რომელსაც ამბოხებისას მკვლელობა ჩაედინა.
. და აყვირდა ხალხი და დაიწყო თხოვნა იმისა, რასაც მუდამ აკეთებდა მათთვის.
. ხოლო პილატემ მიუგო მათ და უთხრა: გინდათ, გაგითავისუფლოთ თქვენ მეუფე ჰურიათა? -
. რადგან იცოდა, რომ შურის გამო გადასცეს იგი მღვდელმთავრებმა.
. ხოლო მღვდელმთავრებმა წააქეზეს ხალხი, რომ უმჯობესი იყო, ბარაბა გაეთავისუფლებინა მათთვის.
. ხოლო პილატემ კვლავ მიუგო და უთხრა მათ: რა გინდათ, რომ ვუყო, ვისაც უწოდებთ ჰურიათა მეუფეს?
. ხოლო მათ კვლავ იყვირეს: ჯვარს აცვი იგი!
. ხოლო პილატე ეუბნებოდა მათ: რა ბოროტება ჩაიდინა? ხოლო ისინი უფრო მეტად ყვიროდნენ: ჯვარს აცვი იგი.
. ხოლო პილატეს სურდა ხალხის მომადლიერება და გაუთავისუფლა მათ ბარაბა და იესოს შოლტით სცემა და გადასცა, რათა ჯვარმულიყო.
იესო ქრისტეს დამცირება პრეტორიუმში (მთ. ,-)
. ხოლო ჯარისკაცებმა წაიყვანეს იგი შიდა ეზოში, რომელიც არის პრეტორიუმი, და მოუხმეს მთელ მხედრობას.
. და შემოსეს იგი ძოწეულით და დაადგეს მას დაწნული ეკლის გვირგვინი;
. და დაუწყეს მისალმება მას: გიხაროდეს, მეუფე ჰურიათა;
. და ურტყამდნენ მას თავში ლერწამს და აფურთხებდნენ მას და მუხლს იყრიდნენ და თაყვანს სცემდნენ მას.
. და როდესაც შეურაცხყვეს იგი, გახადეს მას ძოწეული და შემოსეს იგი თავისივე სამოსით და გაიყვანეს იგი, რათა ჯვარსეცვათ.
სვლა გოლგოთისკენ და ჯვარცმა (მთ. ,-; ლკ. ,-; ინ. ,-)
. და აიძულეს ვინმე გამვლელი, სიმონ კვირინელი, მომავალი მინდვრიდან, მამა ალექსანდრესი და რუფესი, რომ აეღო მისი ჯვარი.
. და მიიყვანეს იგი გოლგოთაზე, ადგილზე, რომელიც ითარგმნება: თხემის ადგილი.
. და აძლევდნენ მას შემურვილ ღვინოს; ხოლო მან არ მიიღო.
. და ჯვარს აცვეს იგი და იყოფდნენ მის სამოსს და წილს იყირდნენ იმაზე, ვის რა აეღო (ფს. ,).
. ხოლო იყო ჟამი მესამე და ჯვარს აცვეს იგი.
. და იყო წარწერა მისი ბრალდებისა, დაწერილი: მეუფე ჰურიათა.
. და მასთან ერთად ჯვარს აცვეს ორი ავაზაკი, ერთი მის მარჯვნივ და ერთი - მარცხნივ.
. და აღსრულდა დაწერილი, რომელიც ამბობს: უსჯულოებთან შეირაცხა.
. და გამვლელები გმობდნენ მას, აქნევდნენ თავებს და ამბობდნენ: ეჰა, რომელიც ანგრევ ტაძარს და სამ დღეში აშენებ.
. იხსენი შენი თავი და გადმოდი ჯვრიდან.
. ასევე, მღვდელმთავრებიც დასცინოდნენ ერთმანეთში, მწიგნობრებთან ერთად და ამობდნენ: სხვები იხსნა, ხოლო თავისი თავის ხსნა არ ძალუძს.
. ქრისტე, მეუფე ისრაელისა, გადმოვიდეს ახლა ჯვრიდამ, რომ ვნახოთ და ვირწმუნოთ იგი. და მასთან ერთად ჯვარცმულნიც კიცხავდნენ მას.
. და როცა იყო ჟამი მეექვსე, დაბნელდა მთელ ქვეყანაზე მეცხრე ჟამამდე.
იესოს ბოლო სიტყვები ჯვარზე და სიკვდილი (მთ. ,-; ლკ. ,-; ინ. ,-)
. და მეცხრე ჟამზე, შეღაღადა იესომ დიდი ხმით და თქვა: ელოი, ელოი, ლამა საბაქთანი? რაც ითარგმნება: ღმერთო ჩემო, ღმერთო ჩემო, რად დამტოვე მე? (ფს. ,)
. და ზოგიერთმა წინ მდგომმა გაიგონა და ამბობდა: აჰა, ელიას უხმობს.
. ხოლო გაიქცა ვიღაცა და აავსო ღრუბელი ძმრით, დააგო ლერწამზე, ასმევდა მას და ამბობდა: აცალეთ, ვნახოთ, თუ მოვა ელია, რომ გადმოხსნას იგი.
. ხოლო იესომ შეღაღადა დიდი ხმით და განუტევა სული.
. და კრეტსაბმელი ტაძრისა გაიპო ორად, ზემოდან ქვემოთ.
. როდესაც იხილა ასისთავმა, რომელიც იდგა მის პირდაპირ, რომ ასე შეღაღადა და განუტევა სული, თქვა: ჭეშმარიტად ეს კაცი ძე ღვთისა იყო.
. ხოლო იყვნენ დედაკაცებიც, რომლებიც შორიდან უყურებდნენ და რომლებთანაც იყო მარიამ მაგდალელი და მარიამ იკობ მცირისა და იოსეს დედა და სალომე.
. რომლებიც, როდესაც იყო გალილეაში, გაჰყვნენ მას და ემსახურებოდნენ მას, და სხვაც მრავალი, ვინც მასთან ერთად ავიდა იერუსალიმში.
იესოს დაკრძალვა (მთ. ,-; ლკ. ,-; ინ. ,-)
. როდესაც მოსაღამოვდა - რადგან პარასკევი იყო, რომელიც არის შაბათზე წინ -
. მოვიდა იოსები არიმათიიდან, ჩინებული მრჩეველი, რომელიც ასევე მოელოდა ღვთის სასუფეველს, და გაბედა შესვლა პილატესთან და გამოითხოვა სხეული იესოსი.
. ხოლო პილატეს გაუკვირდა, რომ უკვე მომკვდარიყო და მოუხმო ასისთავს და ჰკითხა მას: დიდი ხანია, რაც მოკვდა?
. და როცა გაიგო ასისთავისგან, უბოძა სხეული იოსებს.
. და იყიდა სუდარა და გადმოხსნა იგი, შემოახვია სუდარა და დადო იგი საფლავში, რომელიც გამოკვეთილი იყო კლდეში, და მიაგორა ლოდი საფლავის კართან.
. ხოლო მარიამ მაგდალელი და მარიამ იოსესი უყურებდნენ, სად დადეს.
მენელსაცხებლე დედები იესოს საფლავთან (მთ. ,-; ლკ. ,-; ინ. ,-)
. და როდესაც გავიდა შაბათი, მარიამ მაგდალელმა და მარიამ იაკობისამ და სალომემ იყიდეს ნელსაცხებელი, რათა მისულიყვნენ და ეცხოთ მისთვის.
. და ადრე განთიადისას, ერთშაბათს, მივიდნენ საფლავზე მზის ამოსვლისას
. და ეუბნებოდნენ ერთმანეთს: ვინ გადაგვიგორებს ჩვენ ლოდს საფლავის კარიდან?
. და შეხედეს და დაინახეს, რომ გადაგორებული იყო ლოდი, რომელიც იყო ძალიან დიდი.
ხარება ანგელოზის მიერ იესო ქრისტეს აღდგომის შესახებ (მთ. ,-; ლკ. ,-; ინ. ,)
. და როცა შევიდნენ საფლავში, იხილეს ჭაბუკი, მჯდომარე მარჯვნივ, შემოსილი თეთრი სამოსლით, და გაოცდნენ.
. ხოლო მან უთხრა მათ: ნუ გაოცდებით; იესოს ეძებთ, ნაზარეველს, ჯვარცმულს? აღდგა, არ არის აქ; აჰა, ადგილი, სადაც დადეს იგი.
. არამედ წადით, უთხარით მის მოწაფეებს და პეტრეს, რომ წინ გიძღვით თქვენ გალილეაში; იქ იხილავთ მას, როგორც გითხრათ თქვენ.
. და გამოვიდენენ და გაიქცნენ საფლავიდან, რადგან იყვნენ აკანკალებულნი და გაოგნებულნი და არავის არაფერი უთხრეს, რადგან ეშინოდათ.
იესოს პირველი გამოცხადება აღდგომის შემდეგ (მთ. ,-)
. ხოლო როცა აღდგა განთიადისას, პირველ შაბათს, გამოეცხადა პირველად მარიამ მაგდალელს, რომლისგანაც განდევნილი ჰყავდა შვიდი ეშმაკი.
. და იგი წავიდა და აუწყა მათ, ვინც მასთან იყო, რომლებიც გლოვობდნენ და ტიროდნენ;
. და მათ, როცა გაიგეს, რომ ცოცხალია და ეჩვენა მათ, არ ირწმუნეს.
- .:. - მცველების მიერ უწყება იესოს აღდგომის შესახებ და მათი მოსყიდვა (მთ. ,-) მარიამ მაგდალელის დაბრუნება საფლავთან პეტრესთან და იოანესთან ერთად (ლკ. ,; ინ. ,-) იესოს გამოცხადება მარიამ მაგდალელთან (ინ. ,-) - : -
იესოს გამოცხადება ემაუსის გზაზე (ლკ. ,-)
. ხოლო ამის შემდეგ ორ მათგანს, მიმავალს, გამოეცხადა სხვა სახით, როდესაც მიდოდნენ სოფელში;
. და ისინი მივიდნენ და აუწყეს დანარჩენებს, და არც მათი ირწმუნეს.
იესოს გამოცხადება მოწაფეებთან (ლკ. ,-; ინ. ,-)
. ბოლოს ინახით მჯდომ იმ თერთმეტს გამოეცხადა და გაკიცხა მათი ურწმუნოება და გულქვაობა, რადგან, ვინც იხილა იგი აღმდგარი, მათი არ იწმუნეს.
- .:. - იესოს გამოცხადება თომა მოციქულთან და სხვა მოწაფეებთან (ინ. ,-) იესოს გამოცხადება გალილეის ტბაზე (ინ. ,-) იესოს მიერ პეტრეს მოწოდება მომავალი სამღვდელმთავრო მსახურებისთვის (ინ. ,-) - : -
იესო ქრისტეს ბოლო დარიგება ზეთისხილის მთაზე (მთ. -)
. და უთხრა მათ: წადით მთელ ქვეყანაზე და უქადაგეთ სახარება ყოველ ქმნილებას.
. ვინც ირწმუნებს და ნათელს იღებს, ცხონდება, ხოლო ვინც არ ირწმუნებს, დაისჯება.
. ხოლო ვინც ირწმუნა, მათ თან სდევთ სასწაულები: ჩემი სახელით ეშმაკებს განდევნიან, ახალ ენებზე ამეტყველდებიან,
. გველებს აიყვანენ და, თუ სასიკვდილო რამეს დალევენ, არ ავნებს მათ; სნეულებს ხელს დაადებენ და კარგად გახდებიან.
იესო ქრისტეს ამაღლება (ლკ. ,-)
. ხოლო უფალი, მათთან საუბრის შემდეგ, ამაღლდა ზეცად და დაჯდა მარჯვენით ღვთისა.
. ხოლო ისინი გამოვიდნენ და ქადაგებდნენ ყველგან უფლის შეწევნით და სიტყვას ამტკიცებდნენ სასწაულებით, რომლებიც თან სდევდა მას. ამინ.
==================================================
