URL: https://www.orthodoxy.ge/tserili/biblia/iobi/iobi-17.htm
Собрано: 2025-10-23 18:16:33
==================================================
. შემემუსრა სული, ჩამიქრა დღეები, საფლავი მზადაა ჩემთვის.
. მხოლოდ მქირდავნი მარტყიან გარს და მათგან სიმწრით აღამებენ ჩემი თვალები.
. მომხედე, გამიწიე თავდებობა შენს წინაშე! ხელს ხელზე სხვა ვინ დამკრავს?
. რადგან დახურე მათი გული გონიერებისთვის, ამიტომაც არ აღაზევებ მათ.
. ვინც მეგობრებს გასცემს ანგარებით, მათ შვილებს თვალის ჩინი აკლდება.
. ხალხის საარაკოდ გამხადა და პირში საფურთხებლად ვიქეცი.
. დარდისაგან თვალი დამევსო და დამიჭლევდა სხეულის ასოები.
. გაოგნდებიან ამის გამო წრფელნი და უბრალონი უღვთოებს აუმხედრდებიან.
. მართალი თავის გზას დაიჭერს და ხელწმიდა კაცი ძალას მოიცემს.
. თქვენ კი, მობრუნდით, მოდით ყველანი; ბრძენს მაინც ეერ ვპოვებ თქვენს შორის.
. ჩაიარეს ჩემმა დღეებმა, გამიქარწყლდა ზრახვები - ჩემი გულის მონაგარი.
. ისინი ღამეს დღედ აქცევენ, მიადგა ნათელი წყვდიადის პირს.
. თუ მოველი რასმე - ქვესკნელს, ჩემს სახლს; წყვდიადში გავშალე ჩემი სარეცელი.
. საფლავს ჩავძახე: მამა ხარ ჩემი! ჭიაღუებს - ჩემი დედა და ჩემი და ხართ-მეთქი!
. სადღაა ახლა ჩემი იმედი? ვინღა დაინახავს ჩემს იმედს?
. ჩავა ქვესკნელის კარიბჭეებისკენ, სადაც ერთად გვექნება სავანე მტვერში.
==================================================
