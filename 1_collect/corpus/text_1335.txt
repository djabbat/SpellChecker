URL: https://www.orthodoxy.ge/tserili/sakhareba/markozi/1-4.htm
Собрано: 2025-10-23 17:55:44
==================================================
- .:. - წარმოშობა იესო ქრისტესი (მთ. ,-; ლკ. ,-) ხარება ზაქარიასი, იოანე ნათლისმცემლის მამისა (ლკ. ,-) ხარება ყრმა მარიამისა (ლკ. ,-) შობა იოანე ნათლისმცემლისა (ლკ. ,-) ხარება იოსებისა (მთ. ,-) შობა იესო ქრისტესი (ლკ. ,-) თაყვანისცემა მწყემსებისაგან (ლკ. ,-) წინადაცვეთა და მირქმა იესო ქრიტესი (ლკ. ,-) თაყვანისცემა მოგვებისაგან (მთ. ,-) გაქცევა ეგვიპტეში (მთ. ,-) ჩვილთა ამოწყვეტა ბეთლემში (მთ. ,-) დაბრუნება ეგვიპტიდან (მთ. ,-) თორმეტი წლის იესო ტაძარში (ლკ. ,-) - : -
იოანე ნათლისმცემლის ქადაგება უდაბნოში (მთ. ,-; ლკ. ,-; ინ. ,-)
. დასაწყისი სახარებისა იესო ქრისტესი, ძისა ღვთისა.
. როგორც წერია წინასწარმეტყველებთან: აჰა, მე ვგზავნი ჩემს ანგელოზს შენი პირის წინაშე, რომელიც გაამზადებს შენს გზას შენ წინაშე (მალაქ. ,).
. ხმა მღაღადებლისა უდაბნოში: გაამზადეთ გზა უფლისა და გამართეთ მისი ბილიკები (ეს. ,).
. იყო იოანე და ნათელსცემდა უდაბნოში და ქადაგებდა ნათლისღებას სინანულისას ცოდვათა მისატევებლად.
. და გადიოდა მასთან ჰურიასტანის მთელი ქვეყანა და ყველა იერუსალიმელი და ნათელს იღებდნენ ყველანი მისგან მდინარე იორდანეში და აღიარებდნენ თავის ცოდვებს.
. და იყო იოანე შემოსილი აქლემის ბეწვით და ტყავის სარტყელი ჰქონდა მას წელზე და ჭამდა კალიასა და ველურ თაფლს;
. და ქადაგებდა და ამბობდა: მოდის ჩემზე ძლიერი ჩემ შემდეგ, ვის წინაშეც არა ვარ ღირსი, მოვიდრიკო და გავხსნა მის ხამლთა თასმები.
. მე ნათელგეცით თქვენ წყლით, ხოლო იგი ნათელგცემთ თქვენ სულიწმიდით.
ნათლისღება იესო ქრისტესი (მთ. ,-; ლკ. ,-; ინ. ,-)
. და იყო, იმ დღეებში მოვიდა იესო გალილეის ნაზარეთიდან და ნათელიღო იოანესგან იორდანეში.
. და მყისვე, წყლიდან ამოსვლისას, იხილა გახსნილი ცანი და სული, როგორც მტრედი, გადმომავალი მასზე.
. და ხმა იყო ზეციდან: შენ ხარ ძე ჩემი საყვარელი, შენ სათნო ხარ ჩემთვის.
იესო ქრისტეს გამოცდა უდაბნოში (მთ. ,-; ლკ. ,-)
. და მაშინვე გაიყვანა სულმა იგი უდაბნოში.
. და იყო იქ ორმოცი დღე და გამოიცდებოდა სატანისაგან და იყო მხეცებთან და ანგელოზები ემსახურებოდნენ მას.
- .:. - იესო ქრისტეს პირველი მიმდევრები (ინ. ,-) იესო ქრისტეს პირველი სასწაული გალილეის კანაში (ინ. ,-) იესო ქრისტეს პირველი ასვლა იერუსალიმში; ვაჭრების გამოდევნა ტაძრიდან (ინ, ,-) იესო ქრისტეს საუბარი ნიკოდიმოსთან (ინ. ,-) იესო ქრისტეს საუბარი სამარიელ დედაკაცთან (ინ. ,-) - : -
. ხოლო იოანეს შეპყრობის შემდეგ, მივიდა იესო გალილეაში და ქადაგებდა სახარებას ღვთის სასუფევლისას
. და ამბობდა: აღსრულდა ჟამი და მოახლოვდა სასუფეველი ღვთისა, შეინანეთ და გწამდეთ სახარება.
- .:. - იესო ქრისტეს პირველი უარყოფა ნაზარეთში (ლკ. ,-) - : -
იესო ქრისტეს დამკვიდრება კაპერნაუმში (მთ. ,-) სიმონ-პეტრესა და ანდრიას, იაკობისა და იოანეს მოწოდება (მთ. ,-)
. და როდესაც მიდიოდა გალილეის ზღვის პირას, იხილა სიმონი და ანდრია, ძმა მისი, რომლებიც ისროდნენ ბადეს ზღვაში, რადგან იყვნენ მებადურები.
. და უთხრა მათ იესომ: მოდით და შემომიდექით მე და გაქცევთ თქვენ კაცთა მებადურებად.
. და მყისვე დატოვეს ბადეები და გაჰყვნენ მას.
. და ცოტა რომ გაიარა, იხილა იაკობ ზებედესი და იოანე, ძმა მისი; ისინიც ამზადებდნენ ბადეებს ნავში;
. და მაშინვე უხმო მათ. და მათ დატოვეს თავისი მამა, ზებედე, ნავში მუშებთან და გაჰყვნენ მას.
. და შევიდნენ კაპერნაუმში; და მაშინვე, შაბათს, შევიდა შესაკრებელში და ასწავლიდა.
. და განცვიფრებული იყვნენ მისი მოძღვრებით, რადგან ასწავლიდა მათ, როგორც ძალაუფლების მქონე და არა როგორც მწიგნობრები.
იესო ქრისტეს მიერ ეშმაკეულის განკურნება (ლკ. ,-)
. და იყო მათს შესაკრებელში კაცი, არაწმინდა სულით შეპყრობილი, და შეყვირა
. და თქვა: ეჰა, რა გინდა ჩვენგან შენ, იესო ნაზარეველო? მოხვედი ჩვენს წარსაწყმედად? გიცნობთ შენ, ვინ ხარ, წმინდა ღვთისა.
. და შერისხა იგი იესომ და უთხრა: გაჩუმდი და გადი მაგისგან!
. და დაანარცხა იგი არაწმინდა სულმა და იყვირა დიდი ხმით და გავიდა მისგან.
. და გაოცდა ყველა, ისე რომ, კამათობდნენ ერთმანეთში და ამბობდნენ: ვინ არის ეს? რა არის ეს ახალი მოძღვრება, რომ ძალაუფლებით არაწმინდა სულებსაც უბრძანებს და ემორჩილებიან მას?
. და გავრცელდა მისი ამბავი მაშინვე გალილეის მთელ შემოგარენში.
იესო ქრისტეს მიერ სიმონ-პეტრეს სიდედრის და სხვათა განკურნება (მთ. ,-; ლკ. ,-)
. და მაშინვე გამოვიდა შესაკრებლიდან და მივიდა სიმონისა და ანდრიას სახლში იაკობთან და იოანესთან ერთად.
. ხოლო სიმონის სიდედრი იწვა ცხელებით და მაშინვე უთხრეს მას მის შესახებ.
. და მივიდა და მოჰკიდა ხელი და ააყენა იგი; და მყისვე დატოვა იგი ცხელებამ და ემსახურებოდა მათ.
. ხოლო როცა საღამოვდებოდა, მზე რომ ჩადიოდა, მოჰყავდათ მასთან ყველა ავადმყოფი და ეშმაკეული;
. და მთელი ქალაქი შეკრებილი იყო კარების წინ.
. და განკურნა მრავალი ავადმყოფი სხვადასხვა სენისგან და მრავალი ეშმაკი განდევნა; და არ ანებებდა ეშმაკებს თქმას, რომ იცოდნენ, რომ იგია ქრისტე.
იესო ქრისტეს ქადაგება გალილეაში (ლკ. ,-)
. და განთიადისას, რიჟრაჟზე, ადგა და გამოვიდა და მივიდა უდაბურ ადგილას და იქ ლოცულობდა.
. და მისდევდნენ მას სიმონი და ვინც მასთან იყო,
. და იპოვეს იგი და უთხრეს მას: ყველანი გეძებენ შენ.
. და უთხრა მათ: მოდით, წავიდეთ მახლობელ დაბა-ქალაქებში, რომ იქაც ვიქადაგო, რადგან ამისთვის მოვედი.
. და ქადაგებდა მათს შესაკრებლებში მთელ გალილეაში და ეშმაკებს დევნიდა.
კეთროვნის განკურნება (მთ. ,-; ლკ. ,-)
. მივიდა მასთან კეთროვანი და ევედრებოდა მას მუხლმოდრეკილი და ეუბნებოდა: თუ გნებავს, შეგიძლია ჩემი განწმენდა.
. ხოლო იესოს შეებრალა და გაიწოდა ხელი, შეახო მას და უთხრა: მნებავს, განიწმინდე!
. და როდესაც ეს თქვა, მაშინვე მოშორდა მას კეთრი და განიწმინდა.
. და მკაცრად მიმართა მას და მაშინვე გააგდო იგი
. და უთხრა მას: იცოდე, არავის არაფერი უთხრა, არამედ წადი და უჩვენე თავი შენი მღვდელს და მიართვი შენი განწმენდისათვის, რაც ბრძანა მოსემ მათთვის დასამოწმებლად.
. ხოლო როდესაც იგი გამოვიდა, დაიწყო ბევრი ქადაგება და გავრცელება სიტყვისა, ისე რომ, აღარ შეეძლო მას ცხადად ქალაქში შესვლა, არამედ გარეთ, უდაბურ ადგილებში, იმყოფებოდა; და მიდიოდნენ მასთან ყოველი მხრიდან.
. და შევიდა კვლავ კაპერნაუმში რამდენიმე დღის შემდეგ; და გაიგეს, რომ სახლშია.
. და მაშინვე შეიკრიბნენ ბევრნი, ისე რომ, აღარ იყო ტევა კარის წინაც კი, და ეუბნებოდა მათ სიტყვას.
დავრდომილის განკურნება კაპერნაუმში (მთ. ,-; ლკ. ,-)
. და მივიდნენ მასთან და მიიყვანეს დავრდომილი, რომელიც მოჰყავდა ოთხს.
. და რადგან ვერ შეძლეს მიახლოება მასთან ხალხის გამო, მოხადეს სახურავი სახლს, სადაც იყო იგი, გათხარეს და ჩაუშვეს საწოლი, რომელზეც იწვა დავრდომილი.
. და იხილა იესომ მათი რწმენა და უთხრა დავრდომილს: შვილო, მოგეტეოს შენ შენი ცოდვები.
. ხოლო იყო ზოგი მწიგნობართაგანი იქ მჯდომარე და ბჭობდა თავის გულში:
. რად ამბობს ეს ასე? გმობს; ვის შეუძლია ცოდვების მიტევება, თუ არა მხოლოდ ღმერთს?
. და მყისვე გულისხმაყო იესომ თავისი სულით, რომ ასე ბჭობდნენ თავის გულში და უთხრა მათ: რად ბჭობთ მაგას თქვენს გულში?
. რა უფრო ადვილია, თქმა დავრდომილისთვის: მოგეტევა შენ ცოდვები, თუ თქმა: ადექი, აიღე შენი საწოლი და იარე?
. ხოლო რათა იცოდეთ, რომ ძალაუფლება აქვს ძეს კაცისას ქვეყანაზე ცოდვების მიტევებისა, - უთხრა დავრდომილს:
. შენ გეუბნები, ადექი, აიღე შენი საწოლი და წადი შენს სახლში!
. და ადგა და მაშინვე აიღო საწოლი და გამოვიდა ყველას წინაშე, ისე რომ, გაოგნდა ყველა და ადიდებდნენ ღმერთს და ამბობდნენ: ამგვარი რამ არასოდეს გვიხილავს.
იესოს მიერ მათე მეზვერის მოწოდება (მთ. ,-; ლკ. ,-)
. და გავიდა კვლავ ზღვის პირას და მთელი ხალხი მიდიოდა მასთან და ასწავლიდა მათ.
. და როდესაც გაიარა, იხილა ლევი ალფესი, მჯდომარე საზვერეში, და უთხრა მას: გამომყევი მე. და ადგა და გაჰყვა მას.
. და იყო, როდესაც ინახით იჯდა იგი მის სახლში, მრავალი მეზვერე და ცოდვილი იჯდა თანამეინახედ იესოსთან და მის მოწაფეებთან, რადგან იყვნენ ბევრნი და მიჰყვებოდნენ მას.
. და მწიგნობრებმა და ფარისევლებმა, როდესაც ნახეს იგი, რომ მეზვერეებთან და ცოდვილებთან ჭამდა, უთხრეს მის მოწაფეებს: რატომ ჭამს და სვამს მეზვერეებთან და ცოდვილებთან?
. და გაიგონა იესომ და უთხრა მათ: არ სჭირდებათ მკურნალი ჯანმრთელებს, არამედ ავადმყოფებს; არ მოვსულვარ მოსაწოდებლად მართალთა, არამედ ცოდვილთა.
იოანეს მოწაფეების შეკითხვა მარხვის შესახებ (მთ. ,-; ლკ. ,-)
. და როდესაც მარხულობდნენ იოანეს და ფარისეველთა მოწაფეები, მივიდნენ და უთხრეს მას: რატომ მარხულობენ იოანეს და ფარისეველთა მოწაფეები, ხოლო შენი მოწაფეები არ მარხულობენ?
. და უთხრა მათ იესომ: განა შეუძლიათ ქორწილის ძეებს მარხვა, ვიდრე სიძე არის მათთან? ვიდრე სიძე არის მათთან, არ შეუძლიათ მარხვა.
. ხოლო მოვა დღეები, როცა წაიყვანენ მათგან სიძეს და მაშინ იმარხულებენ, იმ დღეებში.
. არავინ ადებს ახალი ნაჭრის საკერებელს ძველ სამოსს, თორემ დაარღვევს ახალი ძველის მთლიანობას და უფრო დაიხევა.
. და არავინ ასხამს ახალ ღვინოს ძველ თხიერებში, თორემ გახეთქავს ახალი ღვინო თხიერებს და ღვინო დაიღვრება და თხიერები უვარგისი გახდება; არამედ ახალ ღვინოს ახალ თხიერებში ასხამენ.
თავთავების მოწყვეტა და სიტყვა შაბათის შესახებ (მთ. ,-; ლკ. ,-)
. და იყო, როდესაც მიდიოდა იგი შაბათს ნათესებში, მისმა მოწაფეებმა დაიწყეს გზად თავთავების წყვეტა.
. და ფარისევლებმა უთხრეს მას: ნახე, იმას აკეთებენ შაბათს, რაც არ არის მართებული?
. და მან უთხრა მათ: არასოდეს ამოგიკითხავთ, რა ქნა დავითმა, როდესაც დასჭირდა, როცა მოშივდა მას და ვინც მასთან იყო?
. როგორ შევიდა ღვთის სახლში, აბიათარის მღვდელმთავრობისას და შესაწირავი პურები შეჭამა, რომელთა ჭამაც არ იყო მართებული არავისთვის, მღვდლების გარდა, და მისცა მათაც, ვინც მასთან იყო?
. და უთხრა მათ: შაბათი კაცისათვის შეიქმნა და არა კაცი - შაბათისათვის.
. ასე რომ, ძე კაცისა უფალი არის შაბათისაც.
გამხმარი ხელის მქონე კაცის განკურნება შაბათის სინაგოგაში (მთ. ,-; ლკ. , -)
. და შევიდა კვლავ შესაკრებელში; და იყო იქ კაცი, რომელსაც გამხმარი ჰქონდა ხელი.
. და უთვალთვალებდნენ მას, შაბათს თუ განკურნავდა, რათა დაესმინათ იგი.
. და უთხრა კაცს, რომელსაც გამხმარი ჰქონდა ხელი: ადექი და დადექი შუაში!
. და უთხრა მათ: მართებულია შაბათს სიკეთის კეთება, თუ ბოროტების კეთება, სულის ცხონება, თუ დაღუპვა? ხოლო ისინი დუმდნენ.
. და შეხედა მათ რისხვით და შეწუხებულმა მათი გულქვაობით, უთხრა კაცს: გაშალე შენი ხელი! და გაშალა და აღუდგა მას ხელი.
. და როდესაც გამოვიდნენ ფარისევლები, მაშინვე ჰეროდიანებთან ბჭობა გამართეს მის წინააღმდეგ, თუ როგორ დაეღუპათ იგი.
. ხოლო იესო თავის მოწაფეებთან ერთად გაშორდა მათ და წავიდა ზღვისკენ; და მრავალი ხალხი გაჰყვა მას გალილეიდან და ჰურიასტანიდან
. და იერუსალიმიდან და იდუმეიდან და იორდანის გაღმიდან და ტვიროსისა და სიდონის მხარიდან; და ძალიან ბევრი, ვინც გაიგო, რასაც აკეთებდა, მივიდა მასთან.
. და უთხრა თავის მოწაფეებს, რომ ნავი გაემზადებინათ მისთვის, ხალხის გამო, რათა არ შეევიწროებინათ იგი;
. რადგან მრავალი განკურნა, ამიტომ ზედ აწყდებოდნენ მას, რათა შეხებოდნენ, ვინც უძლურებაში იყო.
. და არაწმინდა სულები, როცა ხედავდნენ მას, ვარდებოდნენ მის წინ, ღაღადებდნენ და ამბობდნენ: შენ ხარ ძე ღვთისა.
. და ძლიერ შერისხა ისინი, რათა არ გაეცხადებინათ იგი.
თორმეტი მოწაფის გამორჩევა სამოციქულო მოღვაწეობისთვის (მთ. ,-; ლკ. ,-)
. და ავიდა მთაზე და მოუწოდა მათ, ვინც მას უნდოდა, და მივიდნენ მასთან.
. და დაადგინა თორმეტი, რათა ყოფილიყვნენ მასთან და გაეგზავნა ისინი საქადაგებლად
. და ჰქონოდათ ძალაუფლება ეშმაკთა განდევნისა;
. და დაარქვა სახელი სიმონს, პეტრე;
. და იაკობ ზებედესას და იოანეს, იაკობის ძმას, დაარქვა მათაც სახელები, ბანერგესი, რაც არის ძენი ქუხილისა.
. ანდრიას და ფილიპეს, ბართლომეს და მათეს, თომას და იაკობ ალფესას, თადეოზსა და სიმონ კანანელს
. და იუდა ისკარიოტელს, რომელმაც მისცა იგი.
- .:. - ქადაგება მთაზე (მთ. ,-,; ლკ. ,-) ასისთავის მსახურის განკურნება კაპერნაუმში (მთ. ,-; ლკ. ,-) ქვრივი დედაკაცის გარდაცვლილი ძის აღდგენა ნაინში (ლკ. ,-) იოანე ნათლისმცემლის მიერ მოწაფეების გაგზავნა იესოსთან (მთ. ,-; ლკ. ,-) იესო სიმონ ფარისევლის სახლში (ლკ. ,-) - : -
. და მივიდნენ სახლში და შეიკრიბა კვლავ ხალხი, ისე რომ, ვერ შეძლეს მათ პურის ჭამაც.
ფარისეველთაგან იესოსთვის სახელის გატეხის მცდელობის მხილება (მთ. ,-; ლკ. ,-)
. და გაიგეს მისიანებმა და გამოვიდნენ მის შესაპყრობად, რადგან ამბობდნენ, რომ შეიშალა.
. და მწიგნობრები, რომლებიც იერუსალიმიდან იყვნენ ჩამოსულნი, ამბობდნენ: ბელზებული არის მასთან და ეშმაკთა მთავრით განდევნის ეშმაკებს.
. და მოუხმო მათ და იგავებით ეუბნებოდა: როგორ შეუძლია სატანას სატანის განდევნა?
. და თუ სამეფო თავის თავში გაიყოფა, ვერ შეძლებს დგომას ის სამეფო.
. და თუ სახლი თავის თავში გაიყოფა, ვერ შეძლებს ის სახლი დგომას;
. და თუ სატანა აღუდგა თავის თავს და გაიყო, ვერ შეძლებს დგომას, არამედ აღსასრული დაუდგა.
. არავის შეუძლია შესვლა ძლიერის სახლში და მისი ქონების გატაცება, თუ ჯერ ძლიერს არ შეკრავს, და მაშინღა გაძარცვავს მის სახლს.
. ამინ გეუბნებით თქვენ, რომ ყველაფერი მიეტევებათ ადამიანთა ძეებს, ცოდვა და გმობა, რამდენსაც უნდა გმობდნენ;
. ხოლო ვინც დაგმობს სულიწმიდას, არა აქვს მიტევება უკუნისამდე, არამედ ღირსია საუკუნო სასჯელისა;
. რადგან თქვეს: არაწმინდა სული არის მასთან.
იესოსთან დედის და ძმების მისვლა სასაუბროდ (მთ. ,-; ლკ. ,-)
. და მივიდნენ დედა მისი და ძმები და გარეთ დადგნენ და შეაგზავნეს მასთან და უხმობდნენ მას.
. და ისხდა მის გარშემო ხალხი და უთხრეს მას: აჰა, დედა შენი და შენი ძმები გარეთ გეძებენ შენ.
. და მიუგო მათ და უთხრა: ვინ არის დედა ჩემი ან ძმები ჩემი?
. და გადახედა თავის გარშემო მსხდომთ და უთხრა: აჰა, დედა ჩემი და ჩემი ძმები.
. რადგან, ვინც აღასრულებს ღვთის ნებას, ის არის ძმა ჩემი და და ჩემი და დედა ჩემი.
. და კვლავ დაიწყო სწავლება ზღვის პირას; და შეიკრიბა მასთან უამრავი ხალხი, ისე რომ, იგი ავიდა და ჩაჯდა ნავში, ზღვაზე და მთელი ხალხი ზღვის პირას, მიწაზე იდგა.
იგავი მთესველზე (მთ. ,-; ლკ. ,-)
. და ასწავლიდა მათ იგავებით ბევრს და ეუბნებოდა მათ თავისი სწავლებისას:
. ისმინეთ: აჰა, გამოვიდა მთესველი დასათესად.
. და იყო, თესვისას ზოგი დავარდა გზასთან და მივიდნენ ფრინველები და შეჭამეს იგი;
. და სხვა დავარდა კლდოვანზე, სადაც არ იყო ბევრი მიწა, და მყისვე აღმოცენდა, რადგან არ ჰქონდა მიწას სიღრმე;
. და როდესაც ამოვიდა მზე, დაჭკნა და, რადგან არ ჰქონდა ფესვი, გახმა;
. და სხვა ჩავარდა ეკლებში და ამოვიდა ეკლები და მოაშთო იგი და ნაყოფი ვერ გამოიღო;
. და სხვა დავარდა კარგ მიწაზე და იძლეოდა ნაყოფს, რომელიც აღმოცენდებოდა და იზრდებოდა, და გამოჰქონდა ერთი ოცდაათად და ერთი - სამოცად და ერთი - ასად;
. და ეუბნებოდა: ვისაც აქვს ყურები სასმენად, ისმინოს.
. და როდესაც იყო მარტო, ჰკითხეს მას, ვინც მის გარშემო იყო იმ თორმეტთან ერთად, იგავებზე;
. და ეუბნებოდა მათ: თქვენთვის მოცემულია საიდუმლო ღვთის სასუფევლისა, ხოლო მათთვის, გარეშეთათვის, ყველაფერი იგავებით ითქმება.
. ისე რომ, ხედვით ხედავენ და არ ხედავენ და სმენით ისმენენ და არ ესმით, რომ არ მოიქცნენ და არ მიეტეოთ მათ ცოდვები (ეს. ,).
. და უთხრა მათ: არ იცით ეს იგავი? და როგორ გაიგებთ ყველა იგავს?
განმარტება იგავისა მთესველზე (მთ. ,-; ლკ. ,-)
. მთესველი სიტყვას თესავს.
. ხოლო ესენი არიან, რომლებიც გზასთან არიან, სადაც ითესება სიტყვა და, როდესაც ისმენენ, მყისვე მოდის სატანა და ართმევს სიტყვას, დათესილს მათს გულში.
. და ესენი არიან კლდოვანზე დათესილნი, რომლებიც, როდესაც ისმენენ სიტყვას, მყისვე სიხარულით იღებენ
. და არა აქვთ ფესვი თავის თავში, არამედ დროებითნი არიან; როცა იქნება გაჭირვება ან დევნა ამ სიტყვის გამო, მყისვე დაბრკოლდებიან.
. და ესენი არიან ეკლებში დათესილნი, რომლებიც სიტყვას ისმენენ,
. და ამსოფლის საზრუნავი და სიმდიდრის საცდური და სხვა გულისთქმები შედიან და აშთობენ სიტყვას და უნაყოფო ხდება.
. და ესენი არიან კარგ მიწაზე დათესილნი, რომლებიც ისმენენ სიტყვას და იღებენ და გამოაქვთ ნაყოფი: ერთი - ოცდაათად და ერთი - სამოცად და ერთი - ასად.
. და უთხრა მათ: განა მოაქვთ სანთელი, რომ საწყაოს ქვეშ დადგან ან სარეცლის ქვეშ? განა სასანთლეზე არ დგამენ?
. რადგან არ არის საიდუმლო, რომელიც არ გაცხადდება, არც იქნება დაფარული, არამედ მოვა გაცხადებულად.
. თუ ვინმეს აქვს ყურები სასმენად, ისმინოს.
. და ეუბნებოდა მათ: იხილეთ, რაც გესმით: რა საწყაოთიც მიუწყავთ, მოგეწყვებათ თქვენ და შეგემატებათ თქვენ, რომლებიც ისმენთ.
. რადგან, ვისაც აქვს, მიეცემა მას და, ვისაც არა აქვს, რაც აქვს, წაერთმევა მას.
ღვთის სასუფევლის საიდუმლო
. და ეუბნებოდა: ისეა სასუფეველი ღვთისა, კაცი რომ აგდებს თესლს მიწაში
. და იძინებს და დგება ღამით და დღისით და თესლი აღმოცენდება და იზრდება ისე, რომ არ იცის მან,
. რადგან მიწას თავისთავად გამოაქვს ნაყოფი: პირველად - ღერო, შემდეგ - თავთავი, შემდეგ - სავსე ხორბალი თავთავში.
. ხოლო როცა დამწიფდება ნაყოფი, მაშინვე გზავნის ნამგალს, რადგან დადგა მკა.
იგავი მდოგვის მარცვალზე (მთ. , -)
. და ამბობდა: რას ვამსგავსოთ სასუფეველი ღვთისა? რომელი იგავი მივუსადაგოთ მას?
. როგორც მდოგვის მარცვალი, რომელიც, როცა ითესება მიწაზე, მცირეა ყველა თესლზე, რაც არის ქვეყანაზე,
. და როდესაც ითესება, ამოდის და ხდება ყველა მხალზე უფრო დიდი და გამოიღებს დიდ რტოებს, ისე რომ, შეეძლებათ მის ჩრდილქვეშ ცის ფრინველებს დაბუდება.
. და მრავალი ასეთი იგავით ეუბნებოდა მათ სიტყვას, როგორც შეეძლოთ მოსმენა.
. და იგავის გარეშე არაფერს ეუბნებოდა მათ, ხოლო თავის მოწაფეებს ცალკე განუმარტავდა ყველაფერს.
. და უთხრა მათ იმ დღეს, როდესაც მოსაღამოვდა: გავიდეთ გაღმა.
იესოს მიერ ზღვისა და ქარის დამორჩილება (მთ. ,-; ლკ. ,-)
. და გაუშვეს ხალხი და წაიყვანეს იგი, როგორც იყო ნავში, და სხვა ნავებიც, რომლებიც იყო მასთან.
. და იყო დიდი ქარიშხალი და ტალღები ვარდებოდა ნავში, ისე რომ, უკვე ივსებოდა ნავი.
. და იყო თვითონ კიჩოზე და ნავის თავში ეძინა. და გააღვიძეს იგი და უთხრეს მას: მოძღვარო, არ გაწუხებს შენ, რომ ვიღუპებით?
. და გაიღვიძა და შერისხა ქარი და უთხრა ზღვას: დადუმდი, დაწყნარდი! და დაცხრა ქარი და დადგა დიდი მყუდროება.
. და უთხრა მათ: რატომ ხართ ასე სულმოკლენი? როგორ არა გაქვთ რწმენა?
. და შეეშინდათ დიდი შიშით და ეუბნებოდნენ ერთმანეთს: ვინ არის ეს, რომ ქარიც და ზღვაც ემორჩილებიან მას?
==================================================
