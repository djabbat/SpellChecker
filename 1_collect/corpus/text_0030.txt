URL: https://netgazeti.ge/news/783846/
Собрано: 2025-10-23 18:49:27
==================================================
დიდი ბრიტანეთის საელჩო  ქართული არასამთავრობო ორგანიზაციის საბანკო ანგარიშების დაყადაღებას ეხმაურება.
საელჩოს განცხადებით, შემაშფოთებელია ის ფაქტი, რომ ორგანიზაციებისთვის ანგარიშების გაყინვა შესაძლოა, მათი გაჩუმების მიზნით მიღებული პოლიტიკური გადაწყვეტილება იყოს.
დიდი ბრიტანეთი ღრმად შეშფოთებულია, რომ საქართველოს გენერალური პროკურატურის მოთხოვნით, სავარაუდო საბოტაჟის შესახებ გამოძიების ფარგლებში, საბანკო ანგარიშები გაეყინათ შვიდ არასამთავრობო ორგანიზაციას. გვაშფოთებს ის ფაქტი, რომ ეს შესაძლოა იყოს მათი მხრიდან არა რაიმე უკანონონო ქმედებაზე რეაგირება, არამედ პოლიტიკურად მოტივირებული გადაწყვეტილება, რომლის მიზანია აღნიშნული არასამთავრობო ორგანიზაციების გაჩუმება.
აღნიშნული არასამთავრობო ორგანიზაციების საქმიანობა მოიცავს თავისუფალი და სამართლიანი არჩევნების ხელშეწყობასა და ინფორმაციის თავისუფლებას, სამართლებრივი დახმარების გაწევას საქართველოს მოქალაქეებისთვის, ქალებისა და ბავშვების, შეზღუდული შესაძლებლობების მქონე პირებისა და ოჯახში ძალადობის მსხვერპლთა მხარდაჭერას. მათი დახურვა ზიანს მიაყენებს საქართველოს მოსახლეობას და კიდევ უფრო შეასუსტებს დემოკრატიული დაცვის მექანიზმების არსებობას და ანგარიშვალდებულებას ქვეყანაში, – ნათქვამია საელჩოს განცხადებაში.
დიდი ბრიტანეთის საელჩო მოუწოდებს ქართული ოცნების ხელისუფლებას, რომ გააუქმოს რეპრესიული კანონმდებლობა და შეწყვიტოს სამოქალაქო საზოგადოებაზე თავდასხმა.
ასევე, გვინდა აღვნიშნოთ ევროპის საბჭოს არასამთავრობო ორგანიზაციების სამართლის ექსპერტთა საბჭოს ბოლო მოსაზრება, სადაც ნათქვამია, რომ ბოლო პერიოდში არასამთავრობო სექტორის შესახებ მიღებული კანონის განხორციელება მძიმე და გაუმართლებელ ზიანს მიაყენებს საქართველოს სამოქალაქო საზოგადოებას და წინააღმდეგობაშია იმ მრავალ ვალდებულებასთან, რომელიც საქართველომ, როგორც ევროპის საბჭოს წევრმა სახელმწიფომ, იკისრა.
ჩვენ მოვუწოდებთ საქართველოს ხელისუფლებას, გააუქმოს რეპრესიული კანონმდებლობა, შეწყვიტოს თავდასხმა სამოქალაქო საზოგადოებაზე და დაიწყოს დიალოგი ყველა დაინტერესებულ მხარესთან ამ კრიზისიდან გამოსავლის მოსაძებნად, – ნათქვამია დიდი ბრიტანეთის საელჩოს განცხადებაში.
თბილისის საქალაქო სასამართლომ დააკმაყოფილა პროკურატურის შუამდგომლობა და  აგვისტოს  არასამთავრობო ორგანიზაციის საბანკო ანგარიშებს ყადაღა დაედო.სასამართლოს გადაწყვეტილებით, დაყადაღებულია: სამოქალაქო საზოგადოების ფონდი-ს , სამართლიანი არჩევნებისა და დემოკრატიის საერთაშორისო საზოგადოებ-ის , ინფორმაციის თავისუფლების განვითარების ინსტიტუტი-ს, დემოკრატიის მცველები-ს , საქართველოს დემოკრატიული ინიციატივა-ს , საფარი-ს და სოციალური სამართლიანობის ცენტრი-ს საბანკო ანგარიშები.ორგანიზაციებისთვის ყადაღის დადება პროკურატურამ საბოტაჟის შესახებ გამოძიების ფარგლებში მოითხოვა. აღნიშნული გამოძიება პროკურატურაში ვატო შაქარაშვილის მოძრაობის მიმართვის საფუძველზე დაიწყო. პროკურატურამ ორგანიზაციებისთვის ყადაღის დადება მოითხოვა, რადგან გაზაფხულის აქციების დროს, მათ აქციის მონაწილეებისთვის სპეციალური აირწინაღები, დამცავი სათვალეები, პირბადეები, სახის დასაფარი ნიღბები, წიწაკის სპრეი და სხვა საშუალებები შეიძინეს და ასევე, დახმარება გაუწიეს დაჯარიმებულ ადამიანებს ჯარიმის გადახდაში და დაკავებულ პირებსა და მათ ოჯახებს.
საბოტაჟის შესახებ გამოძიება პროკურატურაში ვატო შაქარაშვილის მოძრაობის, ერთიანი ნეიტრალური საქართველოს განცხადების საფუძველზე დაიწყო. აღნიშნული გამოძიების ფარგლებში მარტში პროკურატურამ რამდენიმე ფონდის ანგარიში დააყადაღა, მათ შორის: ნანუკას ჟორჟოლიანის ფონდი, ფროსფერითი, ფონდი ერთმანეთისთვის , სირცხვილია, თბილისის ადამიანის უფლებათა სახლი.
საბოტაჟი  ლარით? – იმედმა ყადაღადადებული ორგანიზაციების შესყიდვების დოკუმენტი გამოაქვეყნა
==================================================
