URL: https://www.orthodoxy.ge/tserili/biblia/fsalmunni/fsalmunni-149.htm
Собрано: 2025-10-23 18:20:04
==================================================
. ადიდეთ უფალი. უგალობეთ უფალს გალობა ახალი, მისი დიდება წმიდათა კრებულში.
. ახარებდეს ისრაელი თავისი შემოქმედით, ძენი სიონისა ზეიმობდნენ თავიანთი მეფით.
. განადიდონ მისი სახელი ცეკვით, დაფით და ქნარით უგალობონ მას.
. რადგან ისურვებს უფალი თავის ხალხს, დაამშვენებს მორჩილებს შეწევნით.
. იმხიარულონ წმიდანებმა ღირსებით, იღაღადონ თავიანთ სარეცლებზე.
. ღმერთის განდიდება მათ ხორხში და მახვილი ორლესული მათ ხელში.
. რათა შური იძიონ წარმართებზე, დასაჯონ ერები.
. შეკრან მეფენი ბორკილებით და დიდებულნი მათნი - რკინის ხუნდებით.
. განუმზადონ მათ სამართალი დაწერილი, დიდებაა ის ყველა მისი წმიდანისათვის. ადიდეთ უფალი!
==================================================
