URL: https://www.orthodoxy.ge/tserili/biblia/iesonave/iesonave-12.htm
Собрано: 2025-10-23 18:11:09
==================================================
. აი, მეფეები, რომლებიც დაამარცხა იესომ და რომელთა ქვეყნებიც დაიკავეს მათ იორდანეს გაღმა, მზის აღმოსავლეთით, არნონის ხევიდან ხერმონის მთამდე და მთელი დაბლობი აღმოსავლეთით:
. სიხონ ამორეველთა მეფე, ხეშბონში მჯდარი, რომელსაც ეჭირა მხარე ყაროყერიდან მოკიდებული არნონის ხევის გაყოლებაზე და ხევის შუაწელი, გალაადის ნახევარი იაბოკის ხევამდე, ყამონელთა საზღვრამდე,
. დაბლობი ქინეროთის ზღვამდე აღმოსავლეთით და ყარაბას ზღვამდე ანუ მარილოვან ზღვამდე აღმოსავლეთით, ბეთ-იეშიმოთის გზის გაყოლებაზე სამხრეთით ფირგას კალთებამდე;
. ყოგის ქვეყანა, ბაშანის მეფისა, უკანასკნელი რეფაიმის, რომელიც ცხოვრობდა აშთაროთსა და ედრეიში,
. და ეჭირა ხერმონის მთა, სალქა და მთელი ბაშანი გეშურელთა და მაყაქათელთა საზღვრამდე და ნახევარი გალაადი სიხონ ხეშბონის მეფის საზღვრამდე.
. მოსემ, უფლის მორჩილმა, და ისრაელიანებმა დახოცეს ისინი და მისცა ეს ქვეყანა მოსემ, უფლის მორჩილმა, სამკვიდროდ რეუბენს, გადსა და მენაშეს შტოს ნახევარს.
. აი, იმ ქვეყნის მეფეები, რომლებიც დაამარცხეს იესომ და ისრაელიანებმა იორდანეს გაღმა დასავლეთით ლიბანის დაბლობზე, ბაყალ-გადიდან ხალაკის მთამდე, სეყირის აღმა (ეს მისცა იესომ ისრაელის შტოებს სამკვიდროდ ერთმანეთში დასანაწილებლად),
. მთაში და ბარში, ველზე, მთის კალთებზე, უდაბნოში და ნეგებში - ხეთელთა, ამორეველთა, ქანაანელთა, ფერიზელთა, ხივიელთა, და იებუსელთა ქვეყნებისა:
. იერიხონის მეფე - ერთი; მეფე ჰაყაისა ბეთილის გვერდით რომ არის - ერთი;
. იერუსალიმის მეფე - ერთი; ხებრონის მეფე - ერთი;
. იარმუთის მეფე - ერთი; ლაქიშის მეფე - ერთი;
. ყეგლონის მეფე - ერთი; გეზერის მეფე - ერთი;
. დაბირის მეფე - ერთი; გედერის მეფე - ერთი;
. ხორმას მეფე - ერთი; ღერადის მეფე - ერთი;
. ლიბნას მეფე - ერთი; ყადულამის მეფე - ერთი;
. მაკედას მეფე - ერთი; ბეთელის მეფე - ერთი;
. თაფუახის მეფე - ერთი; ნეფერის მეფე - ერთი;
. აფეკის მეფე - ერთი; ლაშარონის მეფე - ერთი;
. მადონის მეფე - ერთი; ხაცორის მეფე - ერთი;
. შიმრონ-მერონის მეფე - ერთი; აქშაფის მეფე - ერთი;
. თაყანაქის მეფე - ერთი; მეგიდოს მეფე - ერთი;
. კედეშის მეფე - ერთი; იოკნეყამის მეფე ქარმელში - ერთი;
. დორის მეფე ნაფათ-დორში - ერთი; გოიმის მეფე გილგალში - ერთი;
. თირცას მეფე - ერთი. სულ ოცდათერთმეტი მეფე.
==================================================
