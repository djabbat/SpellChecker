URL: https://www.orthodoxy.ge/tserili/biblia/dabadeba/dabadeba-10.htm
Собрано: 2025-10-23 18:05:25
==================================================
. ეს არის ნოეს ძეთა მოდგმა - სემის, ქამისა და იაფეთისა. შეეძინათ მათ შვილები წარღვნის შემდეგ.
. იაფეთის ძენი: გომერი, მაგოგი, მადაი, იავანი, თუბალი, მეშექი და თირასი.
. გომერის ძენი: აშქენაზი, რიფათი და თოგარმა.
. იავანის ძენი: ელიშა, თარშიში, ქითიმი. და დოდანიმი.
. ამათგან განიფანტნენ ზღვისპირა ხალხები თავ-თავის ქვეყნებში, თითოეული თავისი ენის მიხედვით, თავისი ტომის მიხედვით, თავ-თავის ხალხში.
. ქამის ძენი: ქუში, მიცრაიმი, ფუტი და ქანაანი.
. ქუშის ძენი: სება, ხავილა, საბთა, რამა და საბექთა. რამას ძენი: შება და დადანი.
. ქუშმა შვა ნებროთი. ამან დაიწყო ძალის გამოჩენა ქვეყანაზე.
. ძლიერი მონადირე იყო უფლის წინაშე; ამიტომაც თქმულა, ნებროთივით ბუმბერაზი არისო უფლის წინაშე.
. მისი სამეფოს რჩეული ქალაქები იყო ბაბილონი, ერექი, აქადი და ქალნე, შინყარის ქვეყანაში.
. ამ ქვეყნიდან გამოვიდა აშური და ააშენა ნინევე, რეხობოთ-ქალაქი, ქალახი
. და რესენი ნინევესა და ქალახს შორის, დიდი ქალაქი.
. მიცრაიმმა შვა ლუდიმი, ყანამიმი, ლეჰაბიმი, ნაფთუხიმი,
. ფეთრუსიმი და ქასლუხიმი, რომელთაგან ფილისტიმელნი და ქაფთორელნი გამოვიდნენ.
. ქანაანმა შვა სიდონი, თავისი პირმშო, და ხეთი,
. იებუსეველნი, ამორეველნი, გირგაშელები,
. ჰიველნი, ყარკელნი, სინელნი,
. არვადელნი, ცემარელნი და ხამათელნი. მერე გაიფანტნენ ქანაანელთა ტომები.
. ქანაანელთა საზღვარი იდო სიდონიდან გერარის მიმართულებით ღაზამდე; სოდომ-გომორის, ადმას და ციბოიმის მიმართულებით ლაშაყამდე.
. ესენი არიან ქამის ძენი თავ-თავისი ტომის მიხედვით, თავ-თავისი ენის მიხედვით, თავ-თავის ქვეყანაში, თავ-თავის ხალხში.
. შეეძინა შვილები სემსაც, ყებერის ძეთა მამას, იაფეთის უფროს ძმას.
. სემის ძენი: ელამი, აშური, არფაქშადი, ლუდი და არამი.
. არამის ძენი: ყუცი, ხული და მაში.
. არფაქშადმა შვა შალახი, შალახმა შვა ყებერი.
. ყებერს შეეძინა ორი ძე; ერთს ერქვა ფელეგი, რადგან მის დროს გაიყო ქვეყანა. მის ძმას ერქვა იაკტანი.
. იაკტანმა შვა ალმოდადი, შალეფი, ხაცარ-მანეთი, იარახი,
. ჰადორამი, უზალი, დიკლა,
. ყობალი, აბიმაელი, შება,
. ოფირი, ხავილა, იობაბი. ესენი ყველა იაკტანის ძენი არიან.
. მათი სამკვიდრებელი ვრცელდებოდა მეშადან სეფარის მიმართულებით აღმოსავლეთის მთამდე.
. ესენი არიან სემის ძენი თავ-თავისი ტომის მიხედვით, თავ-თავისი ენის მიხედვით, თავ-თავის ქვეყანაში, თავ-თავის ხალხში.
. ეს არის ნოეს ძეთა შთამომავლობა თავ-თავისი მოდგმის მიხედვით, თავ-თავის ხალხში. მათგან განშტოვდნენ ხალხები ქვეყანაზე წარღვნის შემდეგ.
==================================================
