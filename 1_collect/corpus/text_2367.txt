URL: https://www.orthodoxy.ge/tserili/biblia/fsalmunni/fsalmunni-75.htm
Собрано: 2025-10-23 18:18:42
==================================================
. გუნდის ლოტბარს. სიმებიან საკრავზე. ფსალმუნი ასაფისა. გალობა.
. ცნობილია იუდაში ღმერთი, ისრაელში დიდია მისი სახელი.
. და იყო იერუსალიმში. მისი კარავი და მისი სადგომი - სიონში.
. იქ დაიმსხვრა მშვილდ-ისრები, ფარი და ხმალი, და ომი. სელა.
. ბრწყინვალე და ძლიერი ხარ სანადირო მთებზე მეტად.
. გაცოფდნენ გულმაგრები, ჩათვლიმეს, დაეძინათ და ვერც ერთმა მოლაშქრემ ვეღარ ჰპოვა ხელები თვისი.
. შენი შემოტევით, ღმერთო იაკობისა, რული მოერია ეტლსაც და ცხენსაც.
. შენ საშიში ხარ და ვინ დაგიდგება წინ შენი განრისხების ჟამს?
. ციდან მოგვასმინე სამართალი; დედამიწა შეშინდა და მიწყნარდა;
. როცა აღდგა სამართლისათვის ღმერთი ქვეყნიერების ყველა ჩაგრულის გადასარჩენად. სელა.
. რაკი ადამიანის რისხვა იქცევა შენდა აღიარებად, ნაშთს რისხვისას მოთოკავ.
. აღუთქვით და გადაუხადეთ უფალ ღმერთს; ყველამ - მის ირგვლივ მყოფმა, საჩუქარი მიუძღვნას საშიშს.
. ის დაამდაბლებს მბრძანებელთა სულს, შიშის ზარს დასცემს ამქვეყნიურ მეფეებს.
==================================================
