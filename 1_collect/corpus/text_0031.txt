URL: https://netgazeti.ge/news/783644/
Собрано: 2025-10-23 18:49:29
==================================================
არასამთავრობო ორგანიზაციები ანტიკორუფციული ბიუროს უფროსის, რაჟდენ კუპრაშვილის ბრძანებას სასამართლოში ასაჩივრებენ და იმ ნორმატიული აქტის გაუქმებას მოითხოვენ, რომლითაც მათ მიმართ მოკვლევაა დაწყებული.
წლის  მაისის ბრძანებით, რაჟდენ კუპრაშვილმა თავის თავს და ანტიკორუფციულ ბიუროს იმაზე მეტი უფლებამოსილება მიანიჭა ვიდრე ეს განსაზღვრულია უცხოეთის აგენტების რეგისტრაციის აქტში. მას შეუძლია დაიწყოს მოკვლევა, ინსპექტირება, მიმართოს სასამართლოს ყადაღის დადების მოთხოვნით იმ ორგანიზაციების მიმართ ვისაც მიაჩნია რომ არ უნდა დარეგისტრირდნენ შესაბამის რეესტრში. ამგვარი უფლებამოსილებები უცხოეთის აგენტების რეგისტრაციის აქტში არ არის გაწერილი და ფორმალური საკანონმდებლო საფუძვლის გარეშე მოხდა მათი მიღება.
აღნიშნული იწვევს ქართველი ხალხის ინტერესების სასარგებლოდ მომუშავე ორგანიზაციების უფლებების დარღვევას, რადგან ჩვენი უფლებები იზღუდება კანონმდებლობისა და კონსტიტუციის დარღვევით მიღებული ნორმების საფუძველზე. თბილისის საქალაქო სასამართლოსგან ვითხოვთ  წლის  მაისის ბრძანების ცალკეული დებულებების ბათილად გამოცხადებას ზოგადი ადმინისტრაციული კოდექსის საფუძველზე მათი უკანონობის გამო.
ჩვენ მოთხოვნას სრულად ადასტურებს ევროპის საბჭოსთან არსებული სპეციალური ექსპერტთა საბჭოს (  ) სამართლებრივი დასკვნა, რომელიც გუშინ გამოქვეყნდა. ამ დასკვნის მიხედვითაც უცხოეთის აგენტების რეგისტრაციის აქტი არღვევს გაერთიანების და გამოხატვის თავისუფლებას და პირადი ცხოვრების უფლებას, მათ შორის იმის გამო, რომ კანონში არსებული ბუნდოვანი დებულებები ადამიანის უფლებების მრავალგზის შეზღუდვის შესაძლებლობას ითვალისწინებენ. გარდა აღნიშნულისა, დასკვნაში საუბარია  დამატებით მიზეზე, რის გამოც უცხოეთის აგენტების რეგისტრაციის აქტი არღვევს ადამიანის უფლებებს, მათ შორის აღნიშნულია სანქციის სიმკაცრე, რომელიც იმაზე უფრო დიდ სასჯელს ითვალისწინებს ვიდრე რუსეთის ფედერაციის კანონი, რომელიც ადამიანის უფლებათა ევროპული სასამართლოს მიერ შეფასდა როგორც ადამიანის უფლებების საწინააღმდეგო სწორედ ამ საფუძვლით.
ჩვენ ვაპირებთ გამოვიყენოთ ყველა ჩვენს ხელთ არსებული სამართლებრივი ბერკეტი, რათა წინ აღვუდგეთ რეპრესირებულ კანონებს და მოგვეცეს ქართველი ხალხის და სახელმწიფოს სასარგებლო საქმიანობის გაგრძელება, – განაცხადა ორგანიზაციების ერთობლივ ბრიფინგზე სამოქალაო საზოგადოების ფონდის სამართლებრივმა მრჩეველმა, გიორგი ბურჯანაძემ.
წლის აგვისტოში შვიდმა სამოქალაქო საზოგადოების ორგანიზაციამ მიიღო ანტიკორუფციული ბიუროს მორიგი წერილი, რომლითაც ბიურო უცხოური აგენტების რეგისტრაციის შესახებ კანონის შესაძლო დარღვევისთვის სისხლისსამართლებრივი პასუხისმგებლობაზე მიუთითებს და ინფორმაციის წარდგენას ითხოვს.
ანტიკორუფციული ბიუროსგან წერილი მიიღო -მა ორგანიზაციამ:
სამოქალაქო საზოგადოების ფონდი
საერთაშორისო გამჭვირვალობა – საქართველო
მედიის განვითარების ფონდი
სოციალური სამართლიანობის ცენტრი
ეკონომიკური პოლიტიკის კვლევის ცენტრი
==================================================
