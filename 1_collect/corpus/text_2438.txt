URL: https://www.orthodoxy.ge/tserili/biblia/fsalmunni/fsalmunni-146.htm
Собрано: 2025-10-23 18:20:00
==================================================
. ადიდეთ უფალი! რადგან კარგია განდიდება ჩვენი უფლისა, რადგან სასურველია, შეშვენის ქება-დიდება.
. ააშენებს იერუსალიმს უფალი, განდევნილებს ისრაელისას შემოკრებს.
. განკურნავს გულგატეხილებს და ჭრილობებს შეუხვევს მათ.
. დაიანგარიშებს ვარსკვლავთა რიცხვს, ყველას თავის სახელს უწოდებს.
. დიდია უფალი და დიდძალოვანი, მისი გონიერება განუზომელია.
. გაამხნევებს მორჩილებს უფალი, ბოროტეულებს დაამდაბლებს მიწამდე.
. გაეხმიანეთ უფალს სამადლობელით, უგალობეთ ჩვენს ღმერთს ქნარით.
. რომელიც ფარავს ცას ღრუბლებით, ამზადებს დედამიწისათვის წვიმას, აღმოაცენებს მთებში ბალახს.
. აძლევს პირუტყვს თავის საზრდოს, ყორნის ბარგყებს, რომელნიც მოუხმობენ მას.
. არც ცხენის ძლიერებას ისურვებს, არც კაცის მუხლმაგრობას ინებებს.
. ისურვებს უფალი თავის მოშიშებს, მისი წყალობის მოიმედეებს.
==================================================
