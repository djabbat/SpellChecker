URL: https://www.orthodoxy.ge/tserili/biblia/fsalmunni/fsalmunni-13.htm
Собрано: 2025-10-23 18:17:16
==================================================
. ლოტბარს, დავითის ფსალმუნი. თქვა უგუნურმა თავის გულში: არ არის ღმერთი. გაირყვნენ, სისაძაგლე ჩაიდინეს; არავინ არის კეთილის მქნელი.
. უფალმა ზეციდან გადმოხედა ადამიანთა შვილებს, რომ დაენახა, თუ არის ვინმე ჭკუათმყოფელი, ღმერთს რომ ეძიებს.
. ყველამ უარყო, ერთაანად საძულველნი გახდნენ; არ არის მქნელი კეთილისა, ერთიც არ არის.
. ნუთუ ვერ შეუგნიათ უკანონოების ჩამდენთ, ჩემი ხალხის მჭამელთ, პურს რომ სჭამენ და ღმერთს არ უხმობენ?
. იქ შეკრთნენ შიშით, რადგან ღმერთი მართალთა თაობაშია.
. თქვენ დასცინეთ რჩევას საწყლისას, რაკი ღმერთია მისი მფარველი.
. ვინ მისცემს სიონიდან ისრაელს ხსნას? ოდეს შემოაქცევს ღმერთი თავის ხალხის ტყვეობას, მოილხენს იაკობი, გაიხარებს ისრაელი.
==================================================
