URL: https://www.orthodoxy.ge/tserili/sakhareba/markozi/9-12.htm
Собрано: 2025-10-23 17:55:45
==================================================
. და ეუბნებოდა მათ: ამინ გეუბნებით თქვენ, რომ არიან ზოგიერთები აქ მდგომთაგან, რომლებიც არ იგემებენ სიკვდილს, ვიდრე არ იხილავენ ღვთის სასუფეველს, მომავალს ძალით.
იესო ქრისტეს ფერისცვალება (მთ. ,-; ლკ. ,-)
. და ექვსი დღის შემდეგ წაიყვანა იესომ პეტრე, იაკობი და იოანე და აიყვანა ისინი მაღალ მთაზე განმარტოებით და ფერი იცვალა მათ წინაშე;
. და მისი სამოსი გახდა ბრწყინვალე და თეთრი ძლიერ, როგორც თოვლი, ისე რომ, არ შეუძლია ქვეყანაზე არც ერთ მათეთრებელს ასე გათეთრება.
. და ეჩვენა მათ ელია მოსესთან ერთად და იყვნენ იესოსთან და საუბრობდნენ.
. და მიუგო პეტრემ და უთხრა იესოს: რაბი, კარგია ჩვენთვის აქ ყოფნა, გავაკეთოთ სამი კარავი: შენთვის - ერთი, მოსესთვის - ერთი და ელიასთვის - ერთი, -
. რადგან არ იცოდა, რა ეთქვა, რადგან შეშინებული იყვნენ.
. და იყო ღრუბელი და დაჩრდილა ისინი და ხმა იყო ღრუბლიდან: ეს არის ძე ჩემი საყვარელი, მაგისი ისმინეთ.
. და მყისვე მიმოიხედეს და ვერავინ დაინახეს, არამედ მხოლოდ იესო იყო მათთან.
. და როდესაც ჩამოდიოდნენ ისინი მთიდან, უბრძანა მათ, რომ არავის უთხრან, რაც იხილეს, ვიდრე ძე კაცისა მკვდრეთით არ აღდგება.
. და ეს სიტყვა დაიმარხეს თავის თავში და კამათობდნენ: რა არის ვიდრე მკვდრეთით არ აღდგება?
. და ეკითხებოდნენ მას და ეუბნებოდნენ: როგორ ამბობენ მწიგნობრები, რომ ელიას მართებს პირველად მოსვლა? (მალ. ,)
. ხოლო მან მიუგო და უთხრა მათ: ელია მოვა პირველად და აღადგენს ყოველივეს; და როგორ წერია ძე კაცისაზე, რომ ფრიად ივნება და შეურაცხყოფილი იქნება?
. არამედ გეუბნებით თქვენ, რომ ელიაც მოვიდა, და გაუკეთეს მას, რაც უნდოდათ, როგორც წერია მასზე.
. და მივიდა თავის მოწაფეებთან და ნახა მრავალი ხალხი მათ გარშემო და მწიგნობრები კამათობდნენ მათთან.
. და მაშინვე მთელმა ხალხმა დაინახა იგი და გაოცდა; და მირბოდნენ და ესალმებოდნენ მას.
. და ჰკითხა მწიგნობრებს: რას ეკამათებოდით მათ?
უტყვი სულით შეპყრობილის (მთვარეულის) განკურნება (მთ. ,-; ლკ. ,-)
. და მიუგო მას ერთმა იმ ხალხიდან და უთხრა: მოძღვარო, მოვიყვანე შენთან ჩემი ძე, რომელიც არის უტყვი სულით შეპყრობილი;
. და სადაც მას შეიპყრობს, დასცემს; და დუჟი გადმოსდის და აღრჭენს კბილებს და შეშდება; და ვუთხარი შენს მოწაფეებს, რომ იგი განედევნათ, და ვერ შეძლეს.
. და მიუგო მათ და უთხრა: ო, მოდგმავ ურწმუნო, როდემდე ვიქნები თქვენთან? როდემდე გიტვირთავთ თქვენ? მოიყვანეთ იგი ჩემთან.
. და მიიყვანეს იგი მასთან. და როცა იხილა იგი არაწმინდა სულმა, მყისვე შეარყია იგი, და დავარდა მიწაზე, გორავდა და დუჟი გადმოსდიოდა.
. და ჰკითხა მის მამას: რამდენი ხანია, რაც ეს დაემართა მას? ხოლო მან უთხრა: სიყრმიდან;
. და მრავალგზის ცეცხლშიც ჩააგდო იგი და წყალშიც, რათა დაეღუპა იგი; მაგრამ თუ რამე შეგიძლია, შეგვეწიე ჩვენ და შეგვიწყალე ჩვენ.
. ხოლო იესომ უთხრა მას: თუ შეგიძლია, ირწმუნო, ყველაფერი შესაძლებელია მორწმუნისათვის.
. და მყისვე შეღაღადა ყრმის მამამ და აცრემლებულმა უთხრა: მწამს, უფალო, შეეწიე ჩემს ურწმუნოებას.
. ხოლო როცა იხილა იესომ, რომ სწრაფად იკრიბებოდა ხალხი, შერისხა არაწმიდა სული და უთხრა მას: უტყვო და ყრუ სულო, მე გიბრძანებ შენ: გამოდი მაგისგან და აღარასოდეს შეხვიდე მასში!
. და შეყვირა და ძლიერ დასცა და გავიდა მისგან; და იყო როგორც მკვდარი, ისე რომ, ბევრი ამბობდა: მოკვდა.
. ხოლო იესომ მოჰკიდა მას ხელი და ააყენა იგი, და ადგა.
. და როდესაც შევიდა იგი სახლში, მისმა მოწაფეებმა განმარტოებით ჰკითხეს მას: რატომ ჩვენ ვერ შევძელით მისი განდევნა?
. და უთხრა მათ: ამ მოდგმის გასვლა არაფრით შეიძლება, თუ არა ლოცვითა და მარხვით.
. და იქიდან გამოვიდნენ და გამოიარეს გალილეა და არ უნდოდა, რომ ვინმეს გაეგო;
. რადგან ასწავლიდა თავის მოწაფეებს და ეუბნებოდა მათ: ძე კაცისა გადაეცემა კაცთა ხელში და მოკლავენ მას და, როცა მოკვდება, მესამე დღეს აღდგება.
. ხოლო მათ ვერ გაიგეს ეს სიტყვა და ეშინოდათ, მისთვის ეკითხათ.
ცათა სასუფეველში უპირატესობის შესახებ (მთ. ,-; ლკ. ,-)
. და მივიდა კაპერნაუმში. და როდესაც იყო სახლში, ეკითხებოდა მათ: რაზე ბჭობდით ერთმანეთში გზაში?
. ხოლო ისინი დუმდნენ, რადგან ერთმანეთს ედავებოდნენ გზაში: ვინ არის უფრო დიდი.
. და დაჯდა და მოუხმო თორმეტს და უთხრა მათ: თუ ვინმეს უნდა, პირველი იყოს, იყოს ყველაზე უკანასკნელი და ყველას მსახური.
. და მოიყვანა ყრმა და დააყენა იგი მათ შორის და მოეხვია მას და უთხრა მათ:
. ვინც ერთ ასეთ ყრმას შეიწყნარებს ჩემი სახელით, მე შემიწყნარებს; და ვინც მე შემიწყნარებს, შემიწყნარებს არა მე, არამედ მომავლინებელს ჩემსას.
სამართლის და ცდუნების საზღაური (მთ. ,-; ლკ. ,-)
. მიუგო მას იოანემ და უთხრა: მოძღვარო, ვნახეთ ვიღაც, ვინც შენი სახელით დევნიდა ეშმაკებს და ჩვენ არ მოგვყვება; და ვუშლიდით მას, რადგან არ მოგვყვება ჩვენ.
. ხოლო იესომ უთხრა: ნუ დაუშლით მას, რადგან არავინ არის, ვინც მოახდენს სასწაულს ჩემი სახელით და შეძლებს ცუდი თქვას ჩემზე;
. რადგან, ვინც არ არის ჩვენ წინააღმდეგ, ის ჩვენსკენ არის.
. ვინც გასმევთ თქვენ სასმის წყალს ჩემი სახელით - რადგან ქრისტესნი ხართ - ამინ გეუბნებით თქვენ, არ დაეკარგება თავისი საზღაური.
. ხოლო ვინც დააბრკოლებს ერთ ამ მცირეთაგანს, რომელსაც სწამს ჩემი, უმჯობესია მისთვის, რომ მოიბას წისქვილის დოლაბი თავის ქედზე და ჩავარდეს ზღვაში.
. და თუ გაცდუნებს შენ ხელი შენი, მოიკვეთე იგი; უმჯობესია შენთვის, ხეიბარი შეხვიდე საუკუნო ცხოვრებაში, ვიდრე ორი ხელი გქონდეს და შეხვიდე გეენიაში, უშრეტ ცეცხლში,
. სადაც მათი მატლი არ ილევა და ცეცხლი არ იშრიტება. (ეს. ,)
. და თუ ფეხი შენი გაცდუნებს შენ, მოიკვეთე იგი; უმჯობესია შენთვის, შეხვიდე საუკუნო ცხოვრებაში კოჭლი, ვიდრე ორი ფეხი გქონდეს და ჩავარდე გეენაში, უშრეტ ცეცხლში,
. სადაც მათი მატლი არ ილევა და ცეცხლი არ იშრიტება.
. და თუ თვალი შენი გაცდუნებს შენ, ამოიგდე იგი; უმჯობესია შენთვის, ერთი თვალით შეხვიდე ღვთის სასუფეველში, ვიდრე ორი თვალი გქონდეს და ჩავარდე ცეცხლის გეენაში,
. სადაც მათი მატლი არ ილევა და ცეცხლი არ იშრიტება;
. რადგან ყოველივე ცეცხლით დამარილდება და ყოველი შესაწირავი მარილით დამარილდება.
. კარგია მარილი. ხოლო თუ მარილი უმარილო გახდება, რითღა შენელდება? არის თქვენში მარილი და მშვიდობით იყავით ერთმანეთში.
- .:. - სამოცდაათი მოწაფის გამორჩევა და გაგზავნა საქადაგებლად და მათი დაბრუნება (ლკ. ,-) იესო კარვობის დღესასწაულზე (ინ. ,-) მრუშობისათვის დაკავებული ქალის განსჯა (ინ. ,-) იგავი მოწყალე სამარიელზე (ლკ. ,-) იესო ბეთანიაში მართასა და მარიამის სახლში (ლკ. ,-) ბრმად შობილის განკურნება (ინ. ,-) - : -
. და ადგა იქიდან და მივიდა ჰურიასტანის საზღვრებთან, იორდანის გაღმა, და კვლავ შეიკრიბა ხალხი მასთან და, როგორც ჩვეულება ჰქონდა, კვლავ ასწავლიდა მათ.
- .:. - იგავი დაკარგულ ცხვარზე (მთ. ,-; ლკ. ,-) იგავი დაკარგულ დრაქმაზე, იგავი უძღებ შვილზე (ლკ. ,-) იგავი ბატონის ქონების მფლანგველ მნეზე (ლკ. ,-) იგავი მდიდარსა და ლაზარეზე (ლკ. ,-) იგავი მოწყალე მეფეზე და უმოწყალო მონაზე (მთ. ,-) ათი კეთროვნის განკურნება (ლკ. ,-) იგავი უსამართლო მსაჯულზე, იგავი მეზვერესა და ფარისეველზე (ლკ. ,-) ლაზარეს მკვდრეთით აღდგენა (ინ. ,-) იესოს წასვლა ეფრაიმში (ინ. ,-) - : -
ქმრის მიერ ცოლის გაშვების შესახებ (მთ. ,-)
. და მივიდნენ ფარისევლები და ეკითხებოდნენ მას: მართებულია, რომ კაცმა ცოლი გაუშვას? - და ცდიდნენ მას.
. ხოლო მან მიუგო და უთხრა მათ: რა გამცნოთ თქვენ მოსემ?
. ხოლო მათ უთხრეს: მოსემ ბრძანა განტევების წერილის დაწერა და გაშვება.
. და მიუგო იესომ და უთხრა მათ: თქვენი გულქვაობის გამო დაგიწერათ თქვენ ეს მცნება.
. ხოლო დასაბამიდან შექმნისა მამაკაცად და დედაკაცად შექმნა ისინი ღმერთმა; (დაბ. ,)
. ამიტომ დატოვებს კაცი თავის მამას და დედას და შეუერთდება თავის ცოლს.
. და იქნება ორივე ერთხორცი; ასე რომ, აღარ არიან ორნი, არამედ ერთხორცი. (დაბ. ,)
. ამიტომ, ვინც ღმერთმა შეაუღლა, კაცი ნუ განაშორებს.
. და როცა სახლში იყო, მოწაფეებმა ამის შესახებ კვლავ ჰკითხეს მას.
. და უთხრა მათ: ვინც გაუშვებს თავის ცოლს და სხვას შეირთავს, მრუშობს მასთან;
. და თუ ცოლი გაშორდება ქმარს და გაჰყვება სხვას, მრუშობს.
იესოს მიერ ბავშვების დალოცვა (მთ. ,-; ლკ. ,-)
. და მიუყვანეს მას ბავშვები, რათა შეხებოდა მათ, ხოლო მოწაფეები რისხავდნენ მათ, ვისაც მოჰყავდათ.
. როდესაც იხილა იესომ, განრისხდა და უთხრა მათ: აცადეთ ბავშვებს ჩემთან მოსვლა და ნუ აბრკოლებთ მათ, რადგან ასეთების არის სასუფეველი ღვთისა.
. ამინ გეუბნებით თქვენ, ვინც არ შეიწყნარებს ღვთის სასუფეველს როგორც ბავშვი, ვერ შევა მასში.
. და მოეხვია მათ, დაადო ხელი და აკურთხა ისინი.
საუკუნო ცხოვრების მსურველი მდიდარი ჭაბუკი (მთ. ,-; ლკ. ,-)
. და როცა გამოვიდა გზაზე, მიირბინა ვიღაც მდიდარმა, მუხლი მოუყარა მას და ჰკითხა მას: მოძღვარო სახიერო, რა გავაკეთო, რომ საუკუნო ცხოვრება დავიმკვიდრო?
. ხოლო იესომ უთხრა მას: რად მეძახი მე სახიერს? არავინ არის სახიერი, არამედ მხოლოდ ღმერთი.
. მცნებები იცი: არ მოკლა, არ იმრუშო, არ მოიპარო, ცილი არ დასწამო, არ დაჩაგრო, პატივი ეცი შენს მამას და შენს დედას. (გამ. ,)
. ხოლო მან მიუგო და უთხრა მას: მოძღვარო, ამ ყველაფერს ვიცავდი ჩემი სიჭაბუკიდან.
. ხოლო იესომ შეხედა და შეუყვარდა იგი და უთხრა მას: ერთიღა გაკლია შენ; წადი, რაც გაქვს, გაყიდე და მიეცი გლაკახებს და გექნება საუნჯე ცაში; და მოდი და გამომყევი მე და აიღე შენი ჯვარი.
. ხოლო იგი დაღონდა ამ სიტყვის გამო და წავიდა დამწუხრებული, რადგან დიდი ქონება ჰქონდა.
. და მიმოიხედა იესომ და უთხრა თავის მოწაფეებს: როგორი ძნელია მათთვის, ვისაც სიმდიდრე აქვს, ღვთის სასუფეველში შესვლა!
. ხოლო მოწაფეები გაოცდნენ მის სიტყვებზე და იესომ კვლავ მიუგო და უთხრა მათ: შვილებო, როგორი ძნელია მათთვის, ვინც სიმდიდრეს არის მინდობილი, ღვთის სასუფეველში შესვლა!
. უფრო ადვილია, აქლემი ნემსის ყუნწში გავიდეს, ვიდრე მდიდარი ღვთის სასუფეველში შევიდეს.
. ხოლო ისინი უფრო მეტად განცვიფრდნენ და ეუბნებოდნენ ერთმანეთს: და ვის შეუძლია ცხონება?
. შეხედა მათ იესომ და უთხრა: კაცთათვის შეუძლებელია, მაგრამ არა ღვთისათვის, რადგან ყოველივე შესაძლებელია ღვთისათვის.
. დაიწყო პეტრემ საუბარი მასთან: აჰა, ჩვენ დავტოვეთ ყველაფერი და გამოგყევით შენ.
. მიუგო იესომ და უთხრა მათ: ამინ გეუბნებით თქვენ, არავინ არის, ვინც დატოვა სახლი ან ძმები, ან დები, ან მამა, ან დედა, ან ცოლი, ან შვილები, ან მამულები ჩემთვის და სახარებისთვის,
. რომ არ მიიღოს ასწილად ახლა, ამ დროს, სახლი და ძმები და დები და მამა და დედა და შვილები და მამულები დევნის შემდეგ, და მომავალ საუკუნეში - ცხოვრება საუკუნო.
. ხოლო მრავალი პირველი იქნება უკანასკნელი და უკანასკნელი - პირველი.
- .:. - იგავი ვენახის მუშაკებზე და მათს საზღაურზე (მთ. ,-) - : -
იესოს მიერ წინასწარი უწყება თავის სიკვდილზე და ცათა სასუფეველში უპირატესობის შესახებ (მთ. -; ლკ. ,-)
. და როცა იყვნენ გზაში და ადიოდნენ იერუსალიმში, წინ უძღოდა მათ იესო, და გაოცებულნი იყვნენ; ხოლო ვინც მიჰყვებოდა, ეშინოდა. და წამოუყვანა კვლავ თორმეტნი და დაუწყო მათ საუბარი იმაზე, რაც მას უნდა შემთხვეოდა:
. აჰა, ავდივართ იერუსალიმში და ძე კაცისა გადაეცემა მღვდელმთავრებს და მწიგნობრებს და მიუსჯიან მას სიკვდილს და გადასცემენ მას წარმართებს;
. და დასცინებენ მას და გვემენ მას და აფურთხებენ მას და მოკლავენ და მესამე დღეს აღდგება.
. და მივიდნენ მასთან იაკობი და იოანე, ზებედეს ძეები, და უთხრეს მას: მოძღვარო, გვინდა, რომ, რასაც გთხოვთ, გაგვიკეთო ჩვენ.
. ხოლო მან მიუგო მათ: რა გინდათ, რომ გაგიკეთოთ თქვენ?
. ხოლო მათ უთხრეს მას: მოგვეცი ჩვენ, რომ ერთი შენ მარჯვნივ და ერთი შენ მარცხნივ დავსხდეთ შენს დიდებაში.
. ხოლო იესომ უთხრა მათ: არ იცით, რას ითხოვთ. შეგიძლიათ, შესვათ სასმისი, რომელსაც მე ვსვამ ან ნათელიღოთ ნათლისღებით, რომლითაც მე ნათელვიღებ?
. ხოლო მათ უთხრეს მას: შეგვიძლია. ხოლო იესომ უთხრა მათ: სასმისს, რომელსაც მე ვსვამ, შესვამთ და ნათლისღებით, რომლითაც მე ნათელვიღებ, ნათელიღებთ,
. ხოლო დაჯდომა ჩემ მარჯვნივ ან მარცხნივ არ არის ჩემი მისაცემი, არამედ ვისთვისაც გამზადებულია.
. და როცა გაიგონა იმ ათმა, დაიწყო შერისხვა იაკობისა და იოანესი.
. ხოლო იესომ მოუხმო და უთხრა მათ: იცით, ვიზეც ფიქრობენ, რომ მთავარია წარმართთა, ბატონობს მათზე და მათი დიდებულები ხელმწიფობენ მათზე.
. ხოლო ასე ნუ იქნება თქვენ შორის, არამედ, ვისაც უნდა დიდი იყოს თქვენ შორის, იყოს თქვენი მსახური,
. და ვისაც უნდა, თქვენ შორის იყოს პირველი, იყოს ყველას მონა;
. რადგან ძე კაცისა არ მოვიდა, რომ ემსახურონ, არამედ ემსახუროს და მისცეს თავისი სული მრავალთა გამოსასყიდად.
ბრმა ბარტიმეოსის განკურნება იერიქოში (მთ. ,-; ლკ. ,-)
. და მივიდნენ იერიქოში. და როცა გამოდიოდა იგი თავის მოწაფეებთან ერთად იერიქოდან და დიდძალი ხალხი მათთან ერთად, ძე ტიმესი, ბარტიმეოსი, ბრმა, იჯდა გზის პირას სამათხოვროდ.
. და როცა გაიგონა, რომ იესო ნაზარეველია, დაიწყო ღაღადება და ამბობდა: იესო, ძეო დავითისაო, შემიწყალე მე.
. და რისხავდა მას ბევრი, რათა დადუმებულიყო; ხოლო ის უფრო მეტად ღაღადებდა: ძეო დავითისაო, შემიწყალე მე.
. და შეჩერდა იესო და თქვა: მოუმხეთ მას. და მოუხმეს ბრმას და უთხრეს მას: გამხნევდი, ადექი, გიხმობს შენ.
. ხოლო მან დააგდო თავისი სამოსი, ადგა და მივიდა იესოსთან.
. და მიუგო მას იესომ და უთხრა: რა გინდა, რომ გაგიკეთო შენ? ხოლო ბრმამ უთხრა მას: რაბუნი, რომ ამეხილოს თვალები.
. და იესომ უთხრა მას: წადი, შენმა რწმენამ გიხსნა შენ. და მაშინვე აეხილა და გაჰყვა მას გზაზე.
- .:. - იგავი ათ მნეზე (ლკ. ,-) ზაქეს მოქცევა (ლკ. ,-) იესო ბეთანიაში, ლაზარეს სახლში და მარიამის მიერ ნელსაცხებლის ცხება (მთ. ,-; ლკ. ,-; ინ. ,-) - : -
იესო ქრისტეს დიდებით შესვლა იერუსალიმში (მთ. ,-; ლკ. ,-; ინ. ,-)
. და როდესაც მიუახლოვდნენ იერუსალიმს, ბეთბაგეს და ბეთანიას ზეთისხილის მთასთან, გაგზავნა თავისი ორი მოწაფე
. და უთხრა მათ: წადით დაბაში, რომელიც არის თქვენ პირდაპირ და, როგორც კი შეხვალთ მასში, იპოვით დაბმულ კვიცს, რომელზეც კაცთაგან არავინ მჯდარა; ახსენით იგი და მომიყვანეთ.
. და თუ ვინმე გეტყვით თქვენ: რას აკეთებთ ამას? უთხარით: უფალს სჭირდება. - და მაშინვე გამოგზავნის მას აქ.
. და წავიდნენ და იპოვეს კვიცი, დაბმული კართან, გარეთ, ქუჩაში და ახსნეს იგი.
. და ზოგიერთები, იქ მდგომთაგან, ეუბნებოდნენ მათ: რას აკეთებთ, რატომ ხსნით კვიცს?
. ხოლო მათ უთხრეს, როგორც უბრძანა იესომ, და გაუშვეს ისინი.
. და მიიყვანეს კვიცი იესოსთან და დადეს მასზე თავისი სამოსი და დაჯდა მასზე.
. და ბევრი თავის სამოსს უფენდა გზაზე, ხოლო სხვები ჭრიდნენ რტოებს ხეებიდან და უფენდნენ გზაზე.
. და ვინც წინ უძღოდა და ვინც უკან მიჰყვებოდა, ღაღადებდა და ამბობდა: ოსანა, კურთხეულია მომავალი უფლის სახელით! (ფს. ,)
. კურთხეულია ჩვენი მამის, დავითის, უფლის სახელით მომავალი მეუფება; ოსანა მაღალთა შინა! (ფს. ,; იობ. ,)
. და შევიდა იესო იერუსალიმში, ტაძარში, და გადახედა ყველაფერს. უკვე საღამო ხანი იყო და გავიდა ბეთანიაში თორმეტთან ერთად.
უნაყოფო ლეღვის ხის გახმობა (მთ. ,-) იესოს მიერ ვაჭრების ტაძრიდან განდევნა (მთ. ,-; ლკ. , -)
. და მომდევნო დღეს, როცა გამოდიოდნენ ისინი ბეთანიიდან, მოშივდა.
. და დაინახა შორიდან ლეღვის ხე, რომელსაც ჰქონდა ფოთლები. მივიდა, რომ იქნებ რამე ეპოვა მასზე და, როცა მივიდა მასთან, ვერაფერი იპოვა, გარდა ფოთლებისა, რადგან არ იყო ლეღვის დრო;
. და უთხრა მას და თქვა: ნუღარავინ შეჭამს უკუნისამდე შენგან ნაყოფს. და ესმოდათ მის მოწაფეებს.
. და მივიდნენ იერუსალიმში. და შევიდა იესო ტაძარში და დაიწყო გამოყრა, ვინც ყიდდა და ყიდულობდა ტაძარში; და მეკერმეთა მაგიდები და მტრედის გამყიდველთა დასასხდომლები დაამხო;
. და არ უშვებდა, რომ ვინმეს გამოეტარებინა ნივთი ტაძრის გავლით.
. და ასწავლიდან და ეუბნებოდა მათ: არ წერია, რომ ჩემს სახლს სალოცავი სახლი ეწოდოს ყველა წარმართის მიერ? ხოლო თქვენ გიქცევიათ იგი ავაზაკთა გამოქვაბულად. (ეს. ,; იერ. ,)
. და ესმოდათ მღვდელმთავრებს და მწიგნობრებს და ეძებდნენ, როგორ დაეღუპათ იგი; და ეშინოდათ მისი, რადგან მთელი ხალხი განცვიფრებული იყო მისი მოძღვრებით.
. და როცა მოსაღამოვდა, გავიდა ქალაქგარეთ.
. და როდესაც ჩაიარეს, განთიადისას, ნახეს ლეღვის ხე, გამხმარი ძირიდან.
. და გაახსენდა პეტრეს და უთხრა მას: რაბი, აჰა, ლეღვის ხე, რომელიც დაწყევლე, გახმა.
. და მიუგო იესომ და უთხრა მათ:
. თუ გაქვთ რწმენა ღვთისა, ამინ გეუბნებით თქვენ, რომ, ვინც ეტყვის ამ მთას: აღმოიფხვერი და ჩავარდი ზღვაში, - და არ დაეჭვდება თავის გულში, არამედ ირწმუნებს, რომ, რასაც ამბობს, მოხდება, იქნება ისე.
. ამიტომ გეუბნებით თქვენ: ყველაფერს, რასაც ლოცვისას ითხოვთ, გწამდეთ, რომ მიიღებთ, და იქნება თქვენთვის.
. და როდესაც დგეხართ და ლოცულობთ, მიუტევეთ, თუ გაქვთ რამე ვინმეს წინააღმდეგ, რათა თქვენმა ზეციერმა მამამაც მოგიტეოთ თქვენ თქვენი შეცოდებები.
. ხოლო თუ თქვენ არ მიუტევებთ, არც მამა თქვენი ზეციერი მოგიტევებთ თქვენს შეცოდებებს.
იესო ქრისტეს მიერ მღვდელმთავართა და უხუცესთა მხილება (მთ. ,-; ლკ. ,-)
. და მივიდნენ კვლავ იერუსალიმში. და როდესცა დადიოდა იგი ტაძარში, მივიდნენ მასთან მღვდელმთავრები და მწიგნობრები და უხუცესები
. და ეუბნებოდნენ მას: რომელი ძალაუფლებით აკეთებ ამას? ან ვინ მოგცა შენ ეს ძალაუფლება, რომ ამას აკეთებ?
. ხოლო იესომ მიუგო და უთხრა მათ: გკითხავთ მეც თქვენ ერთ სიტყვას და მიპასუხეთ მე და გეტყვით თქვენ, რომელი ძალაუფლებით ვაკეთებ ამას:
. ნათლისცემა იოანესი ზეციდან იყო თუ კაცთაგან? მიპასუხეთ მე.
. ხოლო ისინი ბჭობდნენ თავისთვის და ამბობდნენ: თუ ვიტყვით: ზეციდან, გვეტყვის: რატომ არ ირწმუნეთ მისი?
. მაგრამ თუ ვიტყვით: კაცთაგან, გვეშინია ხალხისა, რადგან ყველამ იცის, რომ იოანე ჭეშმარიტად წინასწარმეტყველი იყო.
. და მიუგეს და უთხრეს იესოს: არ ვიცით. და მიუგო იესომ და უთხრა მათ: არც მე გეტყვით თქვენ, რომელი ძალაუფლებით ვაკეთებ ამას.
- .:. - იგავი ორ შვილზე (მთ. ,-) - : -
იგავი ბოროტ მევენახეებზე (მთ. ,-; ლკ. ,-)
. და დაიწყო მათთან იგავებით ლაპარაკი: ერთმა კაცმა გააშენა ვენახი და შემოავლო ღობე, ამოთხარა საწნახელი და ააშენა გოდოლი და გადასცა იგი მოწათმოქმედებს და წავიდა.
. და დრო რომ მოვიდა, გაგზავნა მიწათმოქმედებთან მონა, რათა მიწათმოქმედთაგან მიეღო ვენახის ნაყოფი.
. ხოლო მათ შეიპყრეს იგი, სცემეს და გაუშვეს ცარიელი.
. და კვლავ გაგზავნა მათთან სხვა მონა; და მასაც ქვით გაუტეხეს თავი და გაუშვეს შეურაცხყოფილი.
. და სხვა გაგზავნა და ისიც მოკლეს; და ბევრ სხვასაც - ზოგს სცემდნენ, ხოლო ზოგს კლავდნენ.
. ერთი ძე ჰყავდა, საყვარელი; ბოლოს გაგზავნა იგიც მათთან და თქვა: მოერიდებათ ჩემი ძისა.
. ხოლო იმ მიწათმოქმედებმა უთხრეს ერთმანეთს: ეს არის მემკვიდრე; მოდით, მოვკლათ იგი და ჩვენი იქნება მემკვიდრეობა.
. და შეიპყრეს და მოკლეს იგი და გადააგდეს იგი ვენახის გარეთ.
. ახლა რას იზამს ვენახის პატრონი? მივა და ამოწყვეტს მიწათმოქმედებს და მისცემს ვენახს სხვებს.
. არც ეს დაწერილი ამოგიკითხავთ: ლოდი, რომელიც დაიწუნეს მშენებლებმა, იგი იქცა თავკიდურად;
. უფლის მიერ იყო ეს და საკვირველია ჩვენს თვალში? (ფს. ,-)
. და ცდილობდნენ მის შეპყრობას და ეშინოდათ ხალხისა, რადგან იცოდნენ, რომ მათთვის თქვა იგავი. და დატოვეს იგი და წავიდნენ.
- .:. - იგავი მეფის ძის ქორწილზე (მთ. ,-; ლკ. ,-) - : -
ფარისეველთა მზაკვრული შეკითხვა კეისრისათვის ხარკის მიცემის შესახებ (მთ. ,-; ლკ. ,-)
. და გაგზავნეს მასთან ზოგიერთი ფარისეველთაგან და ჰეროდიანთაგან, რათა დაეჭირათ იგი სიტყვაში.
. ხოლო ისინი მივიდნენ და უთხრეს მას: მოძღვარო, ვიცით, რომ ჭეშმარიტი ხარ და არ პირმოთნეობ შენ არავისთან; რადგან არ უყურებ კაცის სახეს, არამედ ჭეშმარიტად ღვთის გზას ასწავლი. მართებულია ხარკის მიცემა კეისრისთვის თუ არა? მივცეთ თუ არ მივცეთ?
. ხოლო მან იცოდა მათი თვალთმაქცობა და უთხრა მათ: რად მცდით მე? მომიტანეთ მე დინარი, რომ ვნახო.
. ხოლო მათ მიუტანეს. და უთხრა მათ: ვისია ეს გამოსახულება და წარწერა? ხოლო მათ უთხრეს მას: კეისრისა.
. და მიუგო იესომ და უთხრა მათ: კეისრისა მიეცით კეისარს და ღვთისა - ღმერთს. და უკვირდათ მისგან.
სადუკეველთა შეკითხვა მკვდრეთით აღდგომის შესახებ (მთ. ,-; ლკ. ,-)
. და მივიდნენ მასთან სადუკევლები, რომლებიც ამბობდნენ: აღდგომა არ არის, - და ეკითხებოდნენ მას და ეუბნებოდნენ:
. მოძღვარო, მოსემ დაგვიწერა ჩვენ: თუ ვინმეს ძმა მოუკვდება და დარჩება ცოლი და შვილი არ დარჩება, მოიყვანოს მისმა ძმამ მისი ცოლი და აღუდგინოს თესლი თავის ძმას. (სჯ. ,)
. შვიდი ძმა იყო; და პირველმა მოიყვანა ცოლი და მოკვდა და არ დატოვა თესლი;
. და მეორემ მოიყვანა იგი და მოკვდა და არც მან დატოვა თესლი; და მესამემაც - ასევე;
. და მოიყვანა იგი შვიდივემ და არ დატოვეს თესლი. ყველაზე ბოლოს მოკვდა დედაკაციც.
. აღდგომისას, როცა აღდგებიან, რომელი მათგანის ცოლი იქნება, რადგან შვიდივეს ჰყავდა იგი ცოლად?
. და მიუგო იესომ და უთხრა მათ: განა იმიტომ არ ცდებით, რომ არ იცით წერილი, არც ძალა ღვთისა?
. რადგან, როცა მკვდრეთით აღდგებიან, არც ქორწინდებიან, არც თხოვდებიან, არამედ არიან, როგორც ანგელოზები ცაში.
. ხოლო იმის შესახებ, რომ მკვდრები აღდგებიან, არ ამოგიკითხავთ მოსეს წიგნში, მაყვლოვანთან როგორ უთხრა მას ღმერთმა და თქვა: მე ვარ ღმერთი აბრაამისა და ღმერთი ისააკისა და ღმერთი იაკობისა? (გამ. ,)
. არ არის ღმერთი მკვდართა, არამედ ცოცხალთა; ხოლო თქვენ ძლიერ ცდებით.
მწიგნობრების შეკითხვა პირველი მცნების შესახებ (მთ. ,-)
. და მივიდა მასთან ერთი მწიგნობართაგანი, რომელსაც ესმოდა მათი კამათი. როცა ნახა, რომ კარგად უპასუხა მათ, ჰკითხა მას: რომელია ყველაზე პირველი მცნება?
. ხოლო იესომ მიუგო მას: ყველაზე პირველი მცნება არის: ისმინე, ისრაელო, უფალი ღმერთი თქვენი უფალი ერთია;
. და შეიყვარე უფალი ღმერთი შენი მთელი შენი გულით და მთელი შენი სულით და მთელი შენი გონებით და მთელი შენი ძალით. ეს არის პირველი მცნება (სჯ. ,)
. და მეორე, მსგავსი ამისი: შეიყვარე მოყვასი შენი, როგორც თავი შენი. ამაზე დიდი სხვა მცნება არ არის. (ლევ. ,)
. და უთხრა მას მწიგნობარმა: კეთილი, მოძღვარო, ჭეშმარიტად თქვი, რომ ერთია ღმერთი და არ არის სხვა მის გარდა; (ეს. ,)
. და რომ გიყვარდეს იგი მთელი გულით და მთელი გონებით და მთელი სულით და მთელი ძალით; და რომ გიყვარდეს მოყვასი, როგორც თავი შენი, მეტია ყოველგვარ ყოვლადდასაწველზე და შესაწირავზე.
. და ნახა იესომ, რომ გონივრულად მიუგო და უთხრა მას: არა ხარ შორს ღვთის სასუფევლისაგან. და ვერავინ ვეღარ იკადრა, ეკითხა მისთვის.
იესოს შეკითხვა ქრისტეს ძეობის შესახებ (მთ. ,-; ლკ. ,-)
. და მიუგო იესომ და უთხრა, როცა ასწავლიდა ტაძარში: როგორ ამბობენ მწიგნობრები: ქრისტე ძე არის დავითისა?
. რადგან თვითონ დავითმა თქვა სულიწმიდით: უთხრა უფალმა ჩემს უფალს: დაჯექი ჩემ მარჯვნივ, ვიდრე დავცემ შენს მტრებს შენ ფეხქვეშ. (ფს. ,)
. თვით დავითი ეძახის მას უფალს და როგორ არის მისი ძე? და ბევრი ხალხი უსმენდა მას სიამოვნებით.
იესოს მიერ ფარისეველთა და მწიგნობართა უკანასკნელი მხილება (მთ. ,-; ლკ. ,-)
. და ეუბნებოდა მათ თავისი სწავლებისას: უფრთხილდით მწიგნობრებს, რომლებსაც სურთ შესამოსლებით სიარული და მისალმება მოედნებზე
. და წინ დასხდომა შესაკრებლებში და ინახით სხდომა ნადიმებზე.
. ვინც ჭამს ქვრივთა სახლებს და მოსაჩვენებლად ხანგრძლივად ლოცულობს, ის მიიღებს უმეტეს სასჯელს.
ქვრივის ორი ლეპტა (ლკ. ,-)
. და დაჯდა იესო განძის საცავის წინ და უყურებდა, როგორ დებდა ხალხი რვალს განძის საცავში. და მრავალმა მდიდარმა დადო ბევრი.
. და მოვიდა ერთი გლახაკი ქვრივი და დადო ორი ლეპტა, რომელიც არის კოდრანტი.
. და მოუხმო თავის მოწაფეებს და უთხრა მათ: ამინ გეუბნებით თქვენ, რომ ამ გლახაკმა ქვრივმა ყველაზე მეტი დადო განძის საცავში;
. რადგან ყველამ თავისი მომეტებულიდან დადო, ხოლო ამან თავისი ნაკლულევანებიდან ყველაფერი, რაც ჰქონდა, დადო - მთელი თავისი საცხოვრებელი.
==================================================
