URL: https://www.orthodoxy.ge/tserili/biblia/fsalmunni/fsalmunni-109.htm
Собрано: 2025-10-23 18:19:20
==================================================
. დავითის ფსალმუნი. უთხრა უფალმა მეუფეს ჩემსას: იჯექი ჩემს მარჯვნივ, ვიდრე დავანარცხებდე შენს მტრებს შენს ფეხთა ქვეშ.
. კვერთხს შენი ძალისას გამოგიგზავნის უფალი სიონიდან; იბატონე შენს მტერთა შორის.
. შენი ხალხი მოხალისედ წამოვა შენი გალაშქრების ჟამს წმიდა ბრწყინვალებით; განთიადის საშოდანვე შენთანაა ნამი შენი სიყრმისა.
. დაიფიცა უფალმა და არ მოინანიებს: შენ ხარ მღვდელი უკუნისამდე მელქიცედეკის წესით.
. უფალი შენს მარჯვნივაა, თავის რისხვის დღეს მოსპობს მეფეებს.
. განსჯის ხალხებს, აავსებს მძორებით, მრავალს გაუჭეჭყავს თავს მიწაზე.
. ნაკადულიდან დალევს გზაში, ამიტომ მაღლა ასწევს თავს.
==================================================
